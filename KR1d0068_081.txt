# -*- mode: mandoku-view; -*-
#+TITLE: 欽定禮記義疏
#+DATE: 2015-08-24 22:10:51.662678
#+PROPERTY: ID KR1d0068
#+PROPERTY: BASEEDITION WYG    
#+PROPERTY: JUAN 卷八十一
<pb:KR1d0068_WYG_081-1a>¶
欽定四庫全書¶
欽定禮記義疏卷八十一(禮器圖四/)¶
　¶
　¶
　¶
　¶
　¶
　¶
<pb:KR1d0068_WYG_081-1b>¶
　案五音生於黄鍾黄鍾為宫而管九寸九之則其數¶
　八十一三分宫去一而下生徵其數五十四三分徵¶
　益一而上生商其數七十二三分商去一而下生羽¶
　其數四十八三分羽益一而上生角其數六十四司¶
　馬氏遷云以上生下皆三生二以下生上皆三生四¶
　數多者濁數少者清聲濁者大聲清者細大不踰宫¶
　細不踰羽其别重敏經迭柳(宫音重商音敏角音/經徵音迭羽音柳)其¶
　配土火木金水其象君臣民事物民臣與物為不變¶
<pb:KR1d0068_WYG_081-2a>¶
　變者君與事而已故五音無變商角羽而有變宫徵¶
　也¶
<pb:KR1d0068_WYG_081-3a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-3b>¶
　¶
　案禮記禮運曰五聲六律十二管還相為宫周禮太¶
　師掌六律六同以合隂陽之聲子月建黄鍾而辰在¶
　星紀丑月建大吕而辰在𤣥&KR1102;寅月建大簇而辰在¶
　娵訾亥月建應鍾而辰在析木辰月建姑洗而辰在¶
　大梁酉月建南呂而辰在夀星午月建蕤賓而辰在¶
　鶉首未月建林鍾而辰在鶉火申月建夷則而辰在¶
　鶉尾巳月建中吕而辰在實沈戌月建無射而辰在¶
　大火卯月建夹鐘而辰在降婁辰與建交錯貿處如¶
<pb:KR1d0068_WYG_081-4a>¶
　表裏然是其合也其相生則以隂陽六體為之黄鍾¶
　初九下生林鍾之初六林鍾又上生大簇之九二大¶
　簇又下生南吕之六二南吕又上生姑洗之九三姑¶
　洗又下生應鍾之六三應鍾又上生蕤賓之九四蕤¶
　賓又上生大吕之六四大吕又下生夷則之九五夷¶
　則又上生夹鍾之六五夹鍾又下生無射之上九無¶
　射又上生中吕之上六同位者象夫妻異位者象子¶
　母所謂律取妻而呂生子也凡下生者三分去一上¶
<pb:KR1d0068_WYG_081-4b>¶
　生者三分益一五下六上乃一終矣十二律惟黄鍾¶
　九寸林鍾六寸大簇八寸皆全寸而無餘分此三統¶
　之道也陳氏祥道曰黄鍾至大簇陽之陽也林鍾至¶
　應鍾隂之隂也陽之陽隂之隂則陽息隂消之時陽¶
　常下生而有餘隂常上生而不足蕤賓至無射則隂¶
　之陽也大呂至中呂則陽之隂也隂之陽陽之隂則¶
　陽消隂息之時陽常上生而不足隂常下生而有餘¶
　然則自子午以左皆上生子午以右皆下生矣¶
<pb:KR1d0068_WYG_081-5a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-5b>¶
　案禮記禮運曰夫禮之初始諸飲食蕢桴土鼓猶若¶
　可以致其敬於鬼神明堂位曰土鼓蕢桴葦籥伊耆¶
　氏之樂也周禮籥章春秋擊土鼓吹豳詩以逆暑迎¶
　寒祈年吹豳雅擊土鼓以樂田畯祭蜡吹豳頌擊土¶
　鼓以息老物盖樂之作本於籥始於土鼓而周家王¶
　業之興本於豳逆暑迎寒祈年皆本始民事蜡息老¶
　物則使之反本而已故所擊者土鼓而擊之者蕢桴¶
　也土鼓築土為之也杜子春曰土鼓以瓦為皋陶以¶
<pb:KR1d0068_WYG_081-6a>¶
　革為面然禮運土鼓起於未合土之前與壺涿氏炮¶
　土之鼓異矣蕢或作蒯盖結草以為桴也鄭氏改蕢¶
　為凷非也¶
<pb:KR1d0068_WYG_081-7a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-7b>¶
　案書曰合止柷敔詩曰鼗磬柷圉周禮小師掌教柷¶
　敔禮記樂記曰聖人作為椌楬明堂位有揩擊盖柷¶
　敔以椌楬為體椌楬以戛揩擊為用故椌楬戛揩擊¶
　先儒皆謂之柷敔也爾雅云所以鼓柷謂之止郭氏¶
　璞注云柷如漆桶方二尺四寸深一尺八寸中有椎¶
　柄連底挏之令左右擊止者椎名鄭氏康成曰合樂¶
　之時投椎其中而撞之聶氏崇義從鄭説今太常樂¶
　亦人執其椎投而擊之盖柷以合樂也鼓柷謂之止¶
<pb:KR1d0068_WYG_081-8a>¶
　欲戒止於其早也柷方二尺四寸為隂樂作於陽故¶
　以隂數成之¶
<pb:KR1d0068_WYG_081-9a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-9b>¶
　案爾雅云所以鼓敔謂之籈郭氏璞注云敔如伏虎¶
　背上有二十七齟齬刻以木長尺櫟之籈者其名也¶
　唐制則用竹長二尺四寸破為十莖於敔背横櫟之¶
　又鄭注云敔木虎也背有刻所以鼓之以止樂盖鼓¶
　敔謂之籈欲脩潔於其後也敔二十七齟齬為陽樂¶
　止為隂故以陽數成之¶
<pb:KR1d0068_WYG_081-10a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-10b>¶
　案明堂位有曰夏后氏之龍簨虡鄭注曰簨虡所以¶
　縣鐘磬也横曰簨飾之以鱗屬植曰虡飾之以臝屬¶
　羽屬孔疏曰龍簨虡謂簨虡之上以龍飾之也案考¶
　工記鱗飾筍臝與羽飾虡則筍飾以龍此經并云虡¶
　者盖夏時簨與虡皆飾之以鱗至周乃别故云龍簨¶
　虡或可因簨連言虡也¶
<pb:KR1d0068_WYG_081-11a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-11b>¶
　¶
　案禮記樂記云鍾聲鏗鏗以立號號以立横横以立¶
　武周官鍾師掌金奏考工記鳧氏為鍾兩欒謂之銑¶
　銑閒謂之于于上謂之鼓鼓上謂之鉦鉦上謂之舞¶
　舞上謂之甬甬上謂之衡鍾縣謂之旋旋蟲謂之¶
　幹鍾帶謂之篆篆閒謂之枚枚謂之景于上之攠謂¶
　之隧十分其銑去二以為鉦以其鉦謂之銑閒去二¶
　分以為鼓閒以其鼓閒謂之舞脩去二分以為舞廣¶
　以其鉦之長為之甬長以其甬長為之圍三分其圍¶
<pb:KR1d0068_WYG_081-12a>¶
　去一以為衡圍大鍾十分其鼓間以其一為之厚小¶
　鍾十分其鉦間以其一為之厚六分其厚以其一為¶
　之深而圜之盖銑也于也鉦也鼓也舞也鍾之體也¶
　甬與衡鍾之柄也國語單穆公曰先王之制鍾也大¶
　不出鈞重不過石律度量衡於是乎生樂器待律然¶
　後制而律度又待鍾然後生故有十二辰之鍾以應¶
　十二月之律十二月之鍾大鍾也大鍾特縣詩書爾¶
　雅所謂鏞是也非十二辰之鍾則為編鍾十六枚周¶
<pb:KR1d0068_WYG_081-12b>¶
　禮所謂編鍾是也梓人職云厚唇弇口出目短耳大¶
　胷燿後大體短脰若是者謂之臝屬恒有力而不能¶
　走其聲大而宏有力而不能走則於任重宜大聲而¶
　宏則於鍾宜若是者以為鍾虡是故擊其所縣而由¶
　其虡鳴鄭氏康成曰横者曰簨飾之以鱗屬植者曰¶
　虡飾之以臝屬¶
<pb:KR1d0068_WYG_081-13a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-13b>¶
　案禮記樂記曰石聲磬磬以立辨辨以致死考工記¶
　磬氏為磬倨句一矩有半其博為一股為二鼓為三¶
　三分其股博去一以為鼓博三分其鼓博以其一為¶
　之厚已上則摩其旁已下則摩其耑鄭氏注曰先度¶
　一矩為句一矩為股而求其絃既而以一矩有半觸¶
　其絃則磬之倨句也磬有大小此假矩以定倨句非¶
　用其度也盖鍾圓中規磬方中矩則倨句一矩有半¶
　觸其絃也其博為一疑一律也股為二後長二律也¶
<pb:KR1d0068_WYG_081-14a>¶
　鼓為三前長三律也股非所擊也短而博鼓其所擊¶
　也長而狭鄭司農云股磬之上大者鼓其下小者康¶
　成曰股與鼓小大長短雖殊而其厚均也大戴禮曰¶
　懸一磬而尚拊則堂上有特懸磬矣小胥職云凡縣¶
　鍾磬半為堵全為肆注云鍾磬編縣之二八十六枚¶
　而在一虡謂之堵鍾一堵磬一堵謂之肆梓人云¶
　鋭喙决吻數目顅脰小體騫腹若是者謂之羽屬恒¶
　無力而輕則於任重宜其聲清揚而逺聞則於磬宜¶
<pb:KR1d0068_WYG_081-14b>¶
　若是者以為磬虡故擊其所縣而由其簴鳴小首而¶
　長摶身而鴻若是者謂之鱗屬以為筍凡磬在東曰¶
　笙磬在西曰頌磬¶
<pb:KR1d0068_WYG_081-15a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-15b>¶
　案禮記樂記曰絲聲哀哀以立㢘亷以立志又曰舜¶
　作五絃之琴以歌南風明堂位曰大琴大瑟中琴小¶
　瑟四代之樂器也琴操曰伏羲作琴世本曰神農作¶
　琴白虎通曰琴者禁也禁邪以正人心也廣雅曰琴¶
　長三尺六寸六分象三百六十六日廣六寸象六合¶
　又風俗通曰七絃法七星舊圗云舜作五絃周文王¶
　武王加二絃曰少宮少商又有九絃者蔡邕所加也¶
　盖絃大者為君而居中央商居右旁其餘大小相次¶
<pb:KR1d0068_WYG_081-16a>¶
　不失其序則君臣之位正矣　又案琴徽稱琴體為¶
　之當徽取汎聲則有聲不當徽則無聲也自臨岳之¶
　龍齦折半立第七徽又各折半立第四徽十徽又再¶
　折半立一徽十三徽又度臨岳至龍齦三分之立第¶
　五徽九徽又六分之立第二徽第十二徽又度臨岳¶
　至龍齦五分之立第三徽六徽八徽十一徽此琴徽¶
　之定位也¶
<pb:KR1d0068_WYG_081-17a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-17b>¶
　案禮記樂記曰清廟之瑟朱絃而疏越有遺音者矣¶
　鄉飲酒禮燕禮皆有人左何瑟尚書大𫝊曰大瑟朱¶
　絃達越盖越瑟底孔也疏達通之也朱絃練而朱之¶
　也絲不練則勁而聲清練則熟而聲濁孔小則聲急¶
　大則聲遲故歌清廟之詩所彈之瑟疏越以遲其聲¶
　然後不至於太急練絲以濁其聲然後不失之太清¶
　也世本曰庖犧作瑟五十絃黄帝使素女鼓之哀不¶
　自勝乃破為二十五絃具二均聲爾雅曰大瑟謂之¶
<pb:KR1d0068_WYG_081-18a>¶
　灑舊圖云瑟長八尺一寸廣一尺八寸二十三絃其¶
　常用者十九絃其餘四絃謂之番番贏也頌瑟則長¶
　七尺二寸廣尺八寸二十五絃盡用之¶
<pb:KR1d0068_WYG_081-19a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-19b>¶
　案禮記樂記曰鼓聲讙讙以立動動以進衆周禮鼓¶
　人掌敎六鼓之音聲以雷鼓鼓神祀以靈鼓鼓社祭¶
　以路鼓鼓鬼亨以鼖鼓鼓軍事以鼛鼓鼓役事以晉¶
　鼓鼓金奏考工記韗人為皋陶長六尺有六寸左右¶
　端廣六寸中尺厚三寸穹者三之一上三正鼓長八¶
　尺鼓四尺中圍加三之一謂之鼖鼓為皋鼓長尋有四¶
　尺鼓四尺倨句磬折凡冒鼓必以啓蟄之日鼓大而¶
　短則其聲疾而短聞鼓小而長則其聲舒而逺聞注¶
<pb:KR1d0068_WYG_081-20a>¶
　皋陶鼓木也中尺中央廣尺也上三正者三讀為参¶
　正直也参直者穹上一直兩端又直各居二尺二寸¶
　不弧曲也鼓四尺謂革所蒙者廣四尺也此鼓之制¶
　也風俗通曰鼓者郭也春分之音萬物皆鼓甲而出¶
　故謂之鼓此鼓之義也爾雅大鼓謂之鼖小鼓謂之¶
　應詩云應田縣鼓此鼓之别也　又案詩大雅及周¶
　頌虡業必合鼓言之又明堂位言周鼓縣則鼓有簨¶
　虡可知但考工記梓人筍虡第言鍾磬而不及鼓惟¶
<pb:KR1d0068_WYG_081-20b>¶
　明堂位言龍簨虡而不言所縣之器豈即鼓之簨與¶
　然注固以鍾磬言也闕之¶
<pb:KR1d0068_WYG_081-21a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-21b>¶
　案禮記月令曰脩鞀鞞儀禮大射鼗倚於頌磬西紘¶
　周官小師掌教鼓鼗瞽矇掌播鼗眂瞭掌教播鼗書¶
　曰下管鼗鼓其制鄭氏以為如鼓而小持其柄摇之¶
　旁耳還自擊是也案小鼓有柄曰鞀大鞀曰鞞則鞀¶
　也鞞也鼗也大小有殊而其制一也¶
<pb:KR1d0068_WYG_081-22a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-22b>¶
　¶
　案陳氏祥道曰周禮小師大祭祀下管擊應鼓小祭¶
　祀小樂事鼓朄詩曰應田縣鼓先儒以詩之田為朄¶
　朄小鼓應應鼙也爾雅曰大鼓謂之鼖小者謂之應¶
　然則大祭祀皆鼓朄擊應大射有朔鼙應鼙詩又以¶
　應配朄則朔鼙乃朄鼓也以其引鼓故曰朄以其始¶
　鼓故曰朔是以儀禮有朔無朄周禮有朄無朔猶儀¶
　禮之𤣥酒周禮之明水其實一也鄭氏以應與朄及¶
　朔為三鼓恐不然也朔作而應應之朔在西應在東¶
<pb:KR1d0068_WYG_081-23a>¶
　則凡樂之奏常先西矣又杜氏佑曰小鼓有柄曰鞀¶
　大鞀曰鼙但鼙不聞有柄且亦小鼓視鼗未必甚大¶
　也¶
<pb:KR1d0068_WYG_081-24a>¶
¶
<pb:KR1d0068_WYG_081-25a>¶
　案明堂位夏后氏之鼓足殷楹鼓鄭注足謂四足楹¶
　柱貫中上出也春秋時楚伯棼射王鼓跗是兵車之¶
　鼓亦有足與周禮大僕建路鼓于大寢之門外儀禮¶
　大射建鼓在阼階西南鼓彼其所建非即楹鼓也哉¶
<pb:KR1d0068_WYG_081-26a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-26b>¶
　案禮記樂記曰㑹守拊鼓明堂位謂之拊摶書則謂¶
　之搏拊盖以其或搏或拊莫適先後也陳氏祥道曰¶
　拊之為物以韋為之狀若鼓然書𫝊所謂以韋為鼓¶
　是也實之以糠白虎通所謂拊革著以糠是也其設¶
　則堂上尚書所謂搏拊是也其用則先歌周禮所謂¶
　登歌合奏擊拊是也玩經文㑹守之義則拊也者殆¶
　衆樂待之而動者與¶
<pb:KR1d0068_WYG_081-27a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-27b>¶
　案禮記樂記曰治亂以相鄭注相即拊也以節樂孔¶
　疏云亂理也言理奏樂之時擊拊而輔相於樂也案¶
　樂記既云㑹守拊鼓又曰治亂以相則相非拊也鄭¶
　氏以相為拊之説誤矣¶
<pb:KR1d0068_WYG_081-28a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-28b>¶
　案禮記樂記曰訊疾以雅孔疏曰舞者訊疾奏此雅¶
　器以應之陳氏祥道曰樂者正也賓出而舂雅欲其¶
　醉而不失正也工舞而奏雅欲其迅疾而不失正也¶
　賔出之奏雅有祴樂則工舞之奏雅各以其舞之曲¶
　與聶氏崇義曰先鄭謂雅狀如漆筩而弇口大二圍¶
　長五尺六寸以羊韋輓之有兩紐疏畫¶
<pb:KR1d0068_WYG_081-29a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-29b>¶
　案禮記明堂位下管象樂記曰從以簫管前此虞書¶
　曰下管周禮小師掌敎管笙師掌吹管大司樂有孤¶
　竹孫竹隂竹之管燕禮大射禮皆下管新宮盖匏竹¶
　在下故於堂下吹管以播之也鄭司農曰管如箎六¶
　孔説文亦曰管六孔十二月之音鄭氏康成曰管如¶
　笛而小併兩而吹之今大予樂有焉廣雅云管象簫¶
　長尺圍寸八孔無底夫併兩吹之則象簫之説信矣¶
　而八孔之説則未確也且管或作琯則古者之管殆¶
<pb:KR1d0068_WYG_081-30a>¶
　有以玉為之者乎　又案管六孔諸圖俱止五孔殆¶
　併上出之吹孔而為六與¶
<pb:KR1d0068_WYG_081-31a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-31b>¶
　¶
　案禮記月令仲夏之月均管簫樂記曰從以簫管周¶
　禮小師掌敎簫笙師掌吹簫詩簫管備舉爾雅云大¶
　簫謂之言小者謂之筊舊圗云雅簫長尺四寸二十¶
　四彄頌簫長尺二寸十彄博雅云簫大者二十四管¶
　無底小者十六管有底蔡邕曰簫編竹有底長則濁¶
　短則清以審窒其底而増損之則和盖皆述其所𫝊¶
　然也風俗通云舜作竹簫以象鳳翼則簫之来也久¶
　矣¶
<pb:KR1d0068_WYG_081-32a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-32b>¶
　案禮記明堂位葦籥伊耆氏之樂也周禮笙師掌敎¶
　籥籥師掌敎國子吹籥籥章掌龡豳籥孔疏葦籥者¶
　謂截葦為籥盖籥三孔主中聲而上下之律吕於是¶
　乎生命之曰籥以黍籥之法在是也羽舞皆執籥吹¶
　籥而舞以聲音之本在是也爾雅曰大籥謂之産其¶
　中謂之仲其小謂之箹案鄭氏康成郭氏璞皆云籥¶
　三孔而廣雅乃謂七孔毛萇乃謂六孔以黍籥之法¶
　為聲音之本推之則鄭郭之説為是¶
<pb:KR1d0068_WYG_081-33a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-33b>¶
　案禮記樂記曰聖人作為壎箎周禮小師掌敎塤注¶
　云塤燒土為之大如鴈卵謂之雅塤郭璞爾雅注云¶
　大如鵝子鋭上平底形如稱錘小者如雞子謂之頌¶
　塤凡六孔上一前三後二世本云暴辛公作塤圍五¶
　寸半長三寸四分　又案白虎通曰壎坎音也壎在¶
　十一月陽氣於黄泉之下薰蒸而萌唐樂志曰壎曛¶
　也立秋之音萬物將曛黄也然壎土也土位於坤而¶
　時立秋則唐志之説是而白虎通之説非矣¶
<pb:KR1d0068_WYG_081-34a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-34b>¶
　案周禮笙師掌敎龡篪爾雅大篪謂之沂孫炎曰沂¶
　悲也郭氏璞曰篪以竹為之長尺四寸圍三寸一孔¶
　上出寸三分名曰翹横吹之小者尺二寸聶氏崇義¶
　曰先鄭云七孔賈疏云九孔皆誤惟廣雅云八孔為¶
　是¶
<pb:KR1d0068_WYG_081-35a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-35b>¶
　案禮記月令仲夏調竽笙周禮笙師掌敎龡竽先鄭¶
　云竽三十六簧賈疏竽長四尺二寸鄭康成云竽管¶
　類用竹為之形参差象鳥翼韓非曰竽者五聲之長¶
　故竽先則鐘瑟皆隨竽唱則諸樂皆和盖後世之樂¶
　然也竽三十三管宫管在中央¶
<pb:KR1d0068_WYG_081-36a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-36b>¶
　案禮記明堂位女媧之笙簧詩小雅曰吹笙鼓簧爾¶
　雅云大笙謂之巢小者謂之和郭氏璞注列管匏中¶
　施簧管端大者十九簧小者十三簧舊圖云笙長四¶
　尺謂管参差有如鳥翼至簧為笙中之舌或者離笙¶
　簧為二物誤矣¶
<pb:KR1d0068_WYG_081-37a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-37b>¶
　案舞盖以鳥羽之長者插於柄上執而舞之其羽或¶
　用鷺或用翟皆見於詩前人作圖用細毛為數節如¶
　節之形懸於柄柄作牛首龍首形皆非也¶
<pb:KR1d0068_WYG_081-38a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-38b>¶
　案樂記有羽旄干戚周官舞師掌教六舞有旄舞旄¶
　舞以毛牛尾為之所謂以旄牛尾注於旗竿之首者¶
　此也¶
<pb:KR1d0068_WYG_081-39a>¶
¶
<pb:KR1d0068_WYG_081-40a>¶
　案陳氏祥道曰古之舞者或以干配戚或以干配戈¶
　(案司兵職授舞者兵注以干戚言又/據文王世子春夏學干戈陳説本此)盾以革為之其¶
　背曰瓦(案左𫝊中其盾曰/瓦則背當隆起)其瓦設錫而有鼻朱干朱¶
　質而繪以龍龍之外又繪以雜羽其繫之以繡韋¶
<pb:KR1d0068_WYG_081-41a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-41b>¶
　案夏書&KR0601;征每嵗孟春遒人以木鐸徇于路周禮大¶
　司徒鄉師以木鐸徇于市朝明堂位振木鐸於朝天¶
　子之政也許慎鄭康成皆曰鐸大鈴也陳氏祥道曰¶
　鐸有金鐸有木鐸金鐸舌以金木鐸舌以木金鐸振¶
　武事若司馬之振鐸摝鐸是也木鐸振文事若書禮¶
　所言徇以木鐸是也¶
<pb:KR1d0068_WYG_081-42a>¶
　¶
　¶
　¶
　¶
　¶
　¶
　¶
　¶
<pb:KR1d0068_WYG_081-42b>¶
　¶
　案禮記樂記曰武始而北出再成而滅商三成而南¶
　四成而南國是疆五成而分周公左召公右六成復¶
　綴以崇天子先儒謂立四表於郊丘廟庭舞人以次¶
　就舞位而復綴云¶
　¶
　¶
　¶
欽定禮記義疏卷八十一¶
