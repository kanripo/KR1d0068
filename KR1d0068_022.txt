# -*- mode: mandoku-view; -*-
#+TITLE: 欽定禮記義疏
#+DATE: 2015-08-24 22:10:49.806801
#+PROPERTY: ID KR1d0068
#+PROPERTY: BASEEDITION WYG    
#+PROPERTY: JUAN 卷二十二
<pb:KR1d0068_WYG_022-1a>¶
欽定四庫全書¶
欽定禮記義疏卷二十二¶
　月令第六之三¶
孟夏之月日在畢昏翼中旦婺女中(婺音務又夏小正/四月昴則見初昏)¶
　(南門正日在畢淮/南子作招摇指已)¶
　正義鄭氏康成曰孟夏者日月㑹於實沈(孔疏實沈/申次之號)¶
　而斗建巳之辰也　髙氏誘曰畢西方宿晉之分野¶
　　孔氏穎達曰夏假也四月建巳巳己也律厯志已¶
<pb:KR1d0068_WYG_022-1b>¶
　盛於已三統厯四月節日在畢十二度昏軫四度中¶
　旦虚三度中四月中日在井初度昏角六度中旦危¶
　六度中元嘉厯四月節日在畢十一度(案畢十一度/當作昴十一)¶
　(度今刻/本誤耳)昏翼十度中旦女三度中四月中日在畢十¶
　五度昏軫十度中旦虚九度中¶
　案此謂立夏後三十日也夏大也物盛而長大也畢¶
　西方隂宿八星狀如掩兔之畢旁一星為耳白虎性¶
　猛故以畢制之其廣十七度月建巳而日在申巳與¶
<pb:KR1d0068_WYG_022-2a>¶
　申合也翼南方火宿二十二星為朱鳥之翼廣十九¶
　度女北方土宿婺女吕氏作須女婺須皆女賤者之¶
　稱四星如箕廣十一度唐月令四月節日在昴昏翼¶
　中曉牽牛中斗建巳位之初四月中日在畢昏軫中¶
　曉須女中斗建巳位之中通書立夏日在胃十三度¶
　小滿日在畢初度今時憲書立夏日在胃一度小滿¶
　日在昴三度實沈古法初畢十二度終井十五度今¶
　法初昴四度終觜九度¶
<pb:KR1d0068_WYG_022-2b>¶
其日丙丁(淮南子上有/其位南方)¶
　正義鄭氏康成曰丙之言炳也日之行夏南從赤道¶
　長育萬物月為之佐時萬物皆炳然著見而强大又¶
　因以為日名焉易曰齊乎㢲相見乎離(孔疏引以証/丙丁為眀著)¶
　(之/義)　孔氏穎逹曰律厯志云丙炳丁成也炳眀於丙¶
　大成于丁　陳氏祥道曰丙數七丁數六同於為火¶
　為禮　張氏虙曰丙丁屬夏以夏盛徳在火也¶
其帝炎帝其神祝融¶
<pb:KR1d0068_WYG_022-3a>¶
　正義鄭氏康成曰此赤精之君火官之臣自古以来¶
　著徳立功者也炎帝大庭氏也祝融顓頊氏子曰黎¶
　為火官　髙氏誘曰炎帝少典之子姓姜氏以火徳¶
　王號為神農死祀南方為火徳之帝祝融顓頊氏後¶
　老童之子吳回也為髙辛火正死為火官　孔氏穎¶
　逹曰春秋説云炎帝作耒耜播百穀曰神農杜預云¶
　祝融眀貌　張氏虙曰漢魏相傳南方之神炎帝乘¶
　離執衡而司夏火性炎上故曰炎融者火之眀盛也¶
<pb:KR1d0068_WYG_022-3b>¶
　案炎帝天火徳之帝祝融天火氣之神神農吳回則¶
　人帝人官之配食於此者也¶
其蟲羽¶
　正義戴氏徳曰羽蟲三百六十鳯為之長　鄭氏康¶
　成曰象物從風鼓葉飛鳥之屬　髙氏誘曰盛陽用¶
　事鱗散成羽鳥屬也　朱氏申曰夏則前而禮羽蟲¶
　屬焉以其色文也　吳氏澄曰南方井鬼栁星張翼¶
　軫七宿有鳥之象故凡物之有羽者屬火　盧氏翰¶
<pb:KR1d0068_WYG_022-4a>¶
　曰南方朱鳥七宿火屬其類為羽故夏則其蟲羽¶
其音徵律中中呂(徵音止中呂/之中仲通)¶
　正義鄭氏康成曰三分宮音去一以生徵徵數五十¶
　四屬火者以其微清事之象也夏氣和則徵聲調樂¶
　記云徵亂則哀其事勤(孔疏宮數八十一三分之為/二十七者去其一餘五十四)¶
　(徵數次少/故微清)孟夏氣至則中呂之律應中呂者無射之¶
　所生三兮益一律長六寸萬九千六百八十三分寸¶
　之萬二千九百七十四(孔疏無射律長不及五寸三/分之為一十六而有餘者三)¶
<pb:KR1d0068_WYG_022-4b>¶
　(益其一則為六/寸半而有餘也)周語曰中呂宣中氣　漢志云徵祉¶
　也物盛大而繁祉也中呂微陰始起未成著于其中¶
　旅助姑洗宣氣齊物也　班氏固曰呂拒也陽氣將¶
　極陰始自中拒難之也　髙氏誘曰徵火也位在南¶
　方仲呂陰律陽散在外陰實在中所以類陽也　韋¶
　氏昭曰四月仲呂坤上六也管長六寸六分陽氣宣¶
　散於外陰氣閉蔵於内所以助陽成功也　陳氏祥¶
　道曰中呂建巳之律四時之序猶伯仲焉春為伯夏¶
<pb:KR1d0068_WYG_022-5a>¶
　為仲是時夏氣始行故曰仲吕　朱子曰管子云凡¶
　聼徵如負猪豕覺而駭太史公云徵動心而和正禮¶
　聞徵音使人樂善而好施　又曰仲呂之律長六寸¶
　五分八釐三毫四絲六忽¶
　存疑王氏喬桂曰仲呂長八寸一分自姑洗又益九¶
　分¶
其數七其味苦其臭焦(其數七下唐月令/有其性禮其事視)¶
　正義鄭氏康成曰火生數二成數七但言七亦舉成¶
<pb:KR1d0068_WYG_022-5b>¶
　數也(孔疏易地二生火于南天七成火于南但言七/以成數為功也又皇氏侃云火生數二得土五)¶
　(而成故/七也)苦焦火之臭味也凡苦焦者皆屬焉　孔氏¶
　穎達曰火所以在南者從炎上之氣炎上者從陽也¶
　夏味苦臭焦者火之氣味火燒物則焦焦則味苦¶
　馬氏睎孟曰夏以陽極生火火之成形而炎上炎上¶
　則作苦矣物以火化則其氣為焦故曰其味苦其臭¶
　焦¶
其祀竈祭先肺¶
<pb:KR1d0068_WYG_022-6a>¶
　正義鄭氏康成曰夏陽氣盛熱於外祀之於竈從熱¶
　類也祀之先祭肺者陽位在上肺亦在上肺為尊也¶
　竈在廟門外之東(孔疏少牢特牲禮皆竈在/廟門外之東西面北上)祀竈之¶
　禮先席于門之奥東面設主於竈陘乃制肺及心肝¶
　為俎奠於主西又設盛於俎南亦祭黍三祭肺心肝¶
　各一祭醴二亦既祭徹之更陳鼎俎設饌於筵前迎¶
　尸如祀户之禮(孔疏奥門外西室之奥知西室者以/神位在西也陘竈邉承噐之物以土)¶
　(為之盛謂黍稷盛之于簋皇以為老婦/之祭盛於盆非也言祭黍或無稷也)　髙氏誘曰¶
<pb:KR1d0068_WYG_022-6b>¶
　吳回回祿之神託於竈是月火王故祀之肺金也祭¶
　先之用其所勝也　孔氏穎達曰此配竈神而祭者¶
　是先炊之人禮器云爨者老婦之祭　張氏虙曰夏¶
　與冬為對人之生不在家則在路夏祀竈賴其飬於¶
　家冬祀行頼其利于路也　朱氏申曰竈者物之所¶
　以化夏則陽極而陰化也故祀之祭先肺夏火之勝¶
　金也　黄氏震曰夏火盛克金故祭先肺以金養之¶
螻蟈鳴蚯蚓出王瓜生苦菜秀(螻音婁蟈音國螻蟈鳴/夏小正作鳴蜮蚓淮南)¶
<pb:KR1d0068_WYG_022-7a>¶
　(子作蠙王瓜生呂氏春秋作王善/生夏小正又有鳴札囿有見杏)¶
　正義鄭氏康成曰螻蟈蝦蟇也王瓜萆挈也今月令¶
　云王萯生夏小正云王萯秀　髙氏誘曰蚯蚓自土¶
　中出王善或瓜㼋&KR1365;也是月乃生爾雅不榮而實曰¶
　秀　孔氏穎達曰周禮有蟈氏先鄭云蟈蝦蟇後鄭¶
　云今御食蛙　方氏慤曰蚯蚓至陰之物故感正陽¶
　之氣而出王瓜南方之果色赤感火之色而生苦菜¶
　南方之菜味苦感火之味而成　馬氏睎孟曰螻蟈¶
<pb:KR1d0068_WYG_022-7b>¶
　陰而伏者乘陽而鳴蚯蚓陰而屈者乘陽而伸王瓜¶
　陽物之可以勝陰者火炎上作苦故苦菜秀　張氏¶
　虙曰王瓜大瓜也種最多有大有小以大者為善苦¶
　菜詩謂之荼　盧氏翰曰蚯蚓無心與阜螽交引而¶
　後伸一名土龍¶
　存疑髙氏誘曰螻螻蛄也蟈蝦蟇也陰動於下故螻¶
　蟈應之而鳴　張氏虙曰蛙能鳴蟈鳴尤甚故周禮¶
　蟈氏掌其禁　盧氏翰曰螻一名蟪蛄當夏氣之盛¶
<pb:KR1d0068_WYG_022-8a>¶
　則夜鳴聲似蚯蚓亦謂之土狗¶
　案夏小正三月&KR1386;則鳴傳曰&KR1386;天螻也四月鳴蜮傳¶
　曰蜮屈造之屬則螻蟈似是二物但與注疏不合姑¶
　存待考¶
天子居眀堂左个乘朱路駕赤駵載赤旂衣朱衣服赤¶
玉食菽與鷄其器髙以粗(駵音畱粗七奴反淮南子下/有南宮御女吹竽笙其兵㦸)¶
　正義鄭氏康成曰明堂左个太寢南堂東偏也菽實¶
　孚甲堅合屬水鷄木畜時熱食之亦以安性也粗猶¶
<pb:KR1d0068_WYG_022-8b>¶
　大也器髙大者象物盛長　髙氏誘曰乘朱路駕赤¶
　駵順火徳也騂馬黑尾曰駵　孔氏穎達曰色淺曰¶
　赤深曰朱路與衣人功為之故湏深旂亦人功然不¶
　湏深若馬與玉自然之色不能深也¶
是月也以立夏先立夏三日太史謁之天子曰某日立¶
夏盛徳在火天子乃齊立夏之日天子親帥三公九卿¶
大夫以迎夏於南郊還反行賞封諸侯慶賜遂行無不¶
欣説(先悉/薦反)¶
<pb:KR1d0068_WYG_022-9a>¶
　正義鄭氏康成曰不言帥諸侯諸侯時或無在京師¶
　者空其文也　髙氏誘曰火王南方故於南七里之¶
　郊還從南郊還也封諸侯賞以茅土傳曰賞以春夏¶
　刑以秋冬此之謂也¶
　通論應氏鏞曰樂記舜作五絃之琴以歌南風夔始¶
　制樂以賞諸侯而東郊亦順景風以行賞則封於盛¶
　夏古之制也蓋封爵以夏時而出命田邑至秋始割¶
　耳要之可以待時而賞者特其功之常其非常者自¶
<pb:KR1d0068_WYG_022-9b>¶
　不容緩司馬法所謂賞不踰時者也　陸氏佃曰於¶
　天子言無不欣説於相言無有不當亦立言之法¶
　存疑鄭氏康成曰古者于禘也𤼵爵賜服順陽義也¶
　于嘗也出田邑𤼵秋政順陰義也今此行賞可也而¶
　封諸侯則違於古封諸侯出土地之事於時未可似¶
　失之¶
乃命樂師習合禮樂(淮南子作脩/禮樂饗左右)¶
　正義髙氏誘曰禮所以經國家定社稷利民人樂所¶
<pb:KR1d0068_WYG_022-10a>¶
　以移風易俗蕩人邪心存人正性故使習合之¶
　存疑鄭氏康成曰為將飲酎　孔氏穎達曰不言是¶
　月因上文至必當其位皆立夏日處分¶
　辨正張氏虙曰禮樂不可一日廢以時習合非有所¶
　為也¶
　案禮樂之事無所不該亦斯湏不去於此命之亦以¶
　順陽氣耳豈專以飲酎一事哉孔謂命于立夏日無¶
　據¶
<pb:KR1d0068_WYG_022-10b>¶
命大尉贊桀俊遂賢良舉長大行爵出祿必當其位(當/去)¶
　(聲舉長大淮南子作舉孝弟必/當其位淮南子作佐天長養)¶
　正義鄭氏康成曰贊猶出也桀俊能者也遂猶進也¶
　三王之官有司馬無大尉秦則有之爵祿當位使順¶
　之也　王氏肅曰長大形貌壯大者　髙氏誘曰贊¶
　白也遂達也材過千人為俊萬人為傑有賢良長大¶
　之人皆自達舉用之故齊桓公命郷有孝於父母聰¶
　慧質直仁秀出于衆者則以告有不以告謂之蔽賢¶
<pb:KR1d0068_WYG_022-11a>¶
　而罪之此之謂也　孔氏穎達曰桀俊謂多才藝賢¶
　良謂有徳行　方氏慤曰大尉古司馬司馬政官命¶
　之取人取人將以為政王制司馬辨論官材亦此意¶
　也贊之遂之舉之不可以虚拘故繼以行爵出祿爵¶
　必當其徳之位祿必當其功之位也　徐氏師曾曰¶
　長大以力言王制云執技論力是也¶
　存疑馬氏睎孟曰桀者其才特俊者敏於徳佐上利¶
　下宜為臣者賢志于善者良體仁而能元者長篤實¶
<pb:KR1d0068_WYG_022-11b>¶
　而有光輝者大也　胡氏銓曰長大學長而徳大¶
　存異孔氏穎達曰中候握河紀舜為大尉是堯時置¶
　之三王不置¶
　案唐虞官制具見虞書無大尉名桀俊之桀唐月令¶
　作傑長大若如馬胡之説則亦桀俊賢良也不如王¶
　説¶
是月也繼長增髙毋有壞墮毋起土功毋𤼵大衆毋伐¶
大樹(壊音怪墮隳/通許規反)¶
<pb:KR1d0068_WYG_022-12a>¶
　正義鄭氏康成曰毋壊墮為逆時氣也毋起土功𤼵¶
　大衆為傷蠶農之事也毋伐大樹亦為逆時氣也¶
　髙氏誘曰繼長增髙無有壊墮象陽長養物也毋起¶
　土功毋𤼵大衆毋伐大樹皆所以順陽氣也　孔氏¶
　穎達曰繼長增髙王者施化當繼續長養之道而勸¶
　民種植長養增益髙大之物也　馬氏睎孟曰萬物¶
　所以長而髙者陽上達故也長之髙之者天地繼之¶
　增之者人故曰人終天地之功也欲其長則勿壊欲¶
<pb:KR1d0068_WYG_022-12b>¶
　其髙則勿墮起土功𤼵大衆伐大樹皆所以壊墮之¶
　也　張氏虙曰當夏之時物無不長無不髙也勿使¶
　有壊是繼之勿使有墮是增之也土功一起築城鑿¶
　池能無壊墮乎大衆一𤼵車徒征行能無壊墮乎若¶
　伐大樹則壊墮又甚矣皆所當戒也　徐氏師曾曰¶
　起土功𤼵大衆則妨農桑之事伐大樹則傷條逹之¶
　氣故皆禁之¶
　存疑鄭氏康成曰繼長增髙謂草木盛蕃廡¶
<pb:KR1d0068_WYG_022-13a>¶
　案長髙所該甚廣鄭謂草木未該¶
是月也天子始絺¶
　正義鄭氏康成曰初服暑服　髙氏誘曰絺細葛也¶
　通論方氏慤曰絺凉以禦暑裘温以禦寒孟夏暑之¶
　始也故言始絺孟冬寒之始也故言始裘　張氏虙¶
　曰夏葛冬裘天下之常惟天子尤以順時為道也¶
命野虞出行田原為天子勞農勸民毋或失時命司徒¶
循行縣鄙命農勉作毋休于都(行為勞/並去聲)¶
<pb:KR1d0068_WYG_022-13b>¶
　正義鄭氏康成曰重敕之急趨於農也縣鄙郷遂之¶
　屬主民者也(孔疏遂人職五家為鄰五鄰為里四里/為酇五酇為鄙五鄙為縣此舉遂以包)¶
　(鄉故鄭兼/云鄉也)今月令休為伏王居明堂禮曰毋宿于國　髙¶
　氏誘曰野虞位卑故命之出行田原曰為天子者見天子¶
　留意於農野虞之行如天子親勞然也司徒位尊命之循¶
　行縣鄙都者人情所樂居命農勉作以趨時在田而不在¶
　都也　方氏慤曰野虞外官故曰出司徒内官故曰¶
　循農亦民也而民不止農欲農營其事之勞也故勞¶
<pb:KR1d0068_WYG_022-14a>¶
　之欲民趨其事之樂也故勸之皆欲無失其時而已¶
　都者君子之所居鄙者野人之所居力耕養人野人¶
　之事禁之毋休于都則于農不能無所强矣故曰勉¶
　(案勤者勞之惰者勸/之曰農曰民互文爾)　馬氏睎孟曰彼欲為而我道¶
　之者勸也非其志而我强之者勉也　黄氏震曰夏¶
　則農居田間之廬舍冬則歸都邑之居　彭氏廉夫¶
　曰命野虞又命司徒尊卑勸飭殷勤之至也¶
是月也驅獸無害五穀毋大田獵¶
<pb:KR1d0068_WYG_022-14b>¶
　正義鄭氏康成曰為傷蕃廡之氣也　髙氏誘曰毋¶
　大田獵為夭物也　方氏慤曰四時之田夏曰苖以¶
　其為苖除害而已故曰毋大田獵若秋獮冬狩則為¶
　大矣　張氏虙曰五穀正長獸或害之不得不驅重¶
　其所當重然不敢多殺以傷長氣也¶
農乃登麥天子乃以彘嘗麥先薦寢廟¶
　正義鄭氏康成曰登進也麥之新氣尤盛以彘食之¶
　散其熱也彘水畜　髙氏誘曰麥始熟故言嘗彘水¶
<pb:KR1d0068_WYG_022-15a>¶
　畜夏所宜食也先薦寢廟孝之至也　胡氏銓曰君¶
　子一食不敢㤀其親¶
　通論方氏慤曰以彘嘗麥以水勝火也仲夏以雛嘗¶
　麥者以木生火也仲秋以犬嘗麻以金勝木也季秋¶
　以犬嘗稻以金勝金也夫勝所以治之生所以養之¶
　合所以和之故食齊得其宜焉¶
是月也聚畜百藥靡草死麥秋至斷薄刑决小罪出輕¶
繫(斷丁亂反麥秋至句當在農乃登麥上呂氏春秋作/靡草死斷薄刑無决小罪二句淮南子無斷薄刑三)¶
<pb:KR1d0068_WYG_022-15b>¶
　(句/)¶
　正義鄭氏康成曰聚畜百藥為蕃廡之時毒氣盛也¶
　靡草舊説薺葶藶之屬(孔疏葶藶之屬枝葉靡細故/云靡草因無正文故引舊説)¶
　(眀/之)出輕繫崇寛也　蔡氏邕曰百穀各以其初生為¶
　春成熟為秋　髙氏誘曰陽氣極故藥草成微陰已¶
　伏于下故斷薄刑決小罪以應之也輕繫不及于刑¶
　者故出之　方氏慤曰周官醫師掌聚毒藥藥之采¶
　不必皆在孟夏而蕃廡之時可采者為多凡物感陽¶
<pb:KR1d0068_WYG_022-16a>¶
　而生者彊而立感陰而生者柔而靡靡草至陰所生¶
　故不勝至陽而死也凡物生於春長於夏成於秋而¶
　麥獨成于夏故言麥秋以於麥為秋也刑主國言罪¶
　主人言方正陽之月於陰事未宜大有所施故止及¶
　薄刑小罪也　陸氏佃曰斷薄刑決小罪出輕繫是¶
　亦仁義所以繼長増髙也且言靡草死麥秋至而後¶
　用此亦因時順氣矣　徐氏師曾曰此恤刑之事是¶
　時天氣始炎恐罪人之繫於圜土者或以鬱蒸而生¶
<pb:KR1d0068_WYG_022-16b>¶
　疾故刑之薄者即斷决之不乆繫也罪之小者即决¶
　遣之不收繫也繫之輕者即縱出之不復繫也今時¶
　熱審減刑即其制¶
　存疑鄭氏康成曰祭統曰草乂則墨謂立秋後也刑¶
　無輕於墨者今以純陽之月斷刑決罪與毋有壊墮¶
　自相違似非　胡氏銓曰有大姦惡義在必戮過今¶
　日便不可而曰必俟立秋可乎若大姦惡猶可以緩¶
　死則盛夏勿論可也¶
<pb:KR1d0068_WYG_022-17a>¶
　案薄刑小罪如鞭作官刑扑作教刑之類本不罹于¶
　五刑而姑繫之以待訊者即斷决而出之雖稍示懲¶
　終以時當寛大也¶
蠶事畢后妃獻繭乃收繭税以桑為均貴賤長幼如一¶
以給郊廟之服(長上/聲)¶
　正義鄭氏康成曰收繭税收以近郊什一之税(孔疏/載師)¶
　(云近郊十一公桑在國北近/郊故知收以近郊之税也)貴賤長幼如一國服同¶
　(孔疏泉府云凡賒者以國服為之息國/服謂國家貢賦服事在上各有等限)　髙氏誘曰¶
<pb:KR1d0068_WYG_022-17b>¶
　均平也桑多税多桑少税少　皇氏侃曰外命婦既¶
　就公家之桑而養蠶則繭當悉輸于公所以惟税其¶
　繭餘得自入者以其夫當有祭服以助王祭故令繭¶
　得自入以供造也　孔氏穎達曰以桑為均收税之¶
　時以受桑多寡為賦之均皆什一也貴謂公卿大夫¶
　之妻賤謂士之妻長㓜謂婦老少　馬氏睎孟曰以¶
　桑為均上所征者地守而人功之至不至不為増損¶
　亦勸其勤而督其惰之術也　張氏虙曰周禮内宰¶
<pb:KR1d0068_WYG_022-18a>¶
　職后妃率内外命婦始蠶于北郊以為祭服則蠶于¶
　蠶室者内外命婦也后妃因内外蠶事之畢以其繭¶
　獻于天子當季春蠶事之興天子薦鞠衣以求福今¶
　蠶事既畢后獻于天子以告成功禮也　徐氏師曽¶
　曰季春言蠶事既登要其終而言此則正終之以給¶
　郊廟之服無敢私用敬之至也¶
　存疑鄭氏康成曰后妃獻繭内命婦獻繭于后妃也¶
　(孔疏知非后妃獻繭于王者祭義云世婦卒蠶奉繭/以示于君遂以獻於夫人是夫人不獻繭知后亦不)¶
<pb:KR1d0068_WYG_022-18b>¶
　(獻/也)收繭税者收于外命婦(孔疏知専收于外命婦者/以内命婦既已獻繭也)¶
　外命婦雖就公桑蠶室而蠶其夫亦當有祭服以助¶
　祭收以近郊之税　孔氏穎達曰既是官家之桑繭¶
　應全入於己所以有税者以其夫祭服官家所給故¶
　輸繭以供造之¶
　存異張氏虙曰貴賤長㓜如一什一則皆什一什二¶
　則皆什二也¶
　辨正胡氏銓曰經言后妃獻則獻于王矣鄭據祭義¶
<pb:KR1d0068_WYG_022-19a>¶
　謂夫人不獻則后不獻案天子尊於后妃若諸侯與¶
　夫人體敵也不可以為比又祭義云世婦獻繭于君¶
　則夫人不獻可也此不云世婦獻繭於天子則后自¶
　獻無疑矣鄭又謂收外命婦繭税案内宰職后妃帥¶
　外内命婦蠶則繭税亦内外均何必外命婦¶
　案本文眀言后妃獻繭則獻之者后妃矣胡氏説是¶
　也國語云命婦成祭服則皇氏謂其妻供造得之而¶
　孔謂官家所給非也内命婦若九嬪世婦則其繭悉¶
<pb:KR1d0068_WYG_022-19b>¶
　輸於后若内宗之女及兄弟之妻則各供其夫之祭¶
　服但收繭税耳耕者之税什一則桑者之税必無什¶
　二張説尤非¶
是月也天子飲酎用禮樂(酎直/又反)¶
　正義鄭氏康成曰酎之言醇也謂重醸之酒也春酒¶
　至此始成與羣臣以禮樂飲之於朝正尊卑也孟冬¶
　云大飲烝此言用禮樂互其文(孔疏明孟冬/亦當用禮樂)　髙氏¶
　誘曰酎春醖也詩為此春酒以介眉壽¶
<pb:KR1d0068_WYG_022-20a>¶
　通論孔氏穎達曰此在朝若漢嘗酎及春秋見於嘗¶
　酎則皆於廟與此別　馬氏睎孟曰左傳見于嘗酎¶
　與執膰焉則在廟之酎漢酎祭獻金亦在廟也豳詩¶
　為此春酒躋彼公堂則在朝之酎此亦宜在朝也¶
　方氏慤曰冬大飲亦用禮樂而于此特言之以用之¶
　于是為盛故也¶
　存疑胡氏銓曰食貨志酎飲酒亦於廟不言獻酎祭¶
　廟而云飲者盖夏月時祭用酎常祭也祭畢則飲故¶
<pb:KR1d0068_WYG_022-20b>¶
　不云獻¶
　案南北郊及四時廟祭月令皆不見則此謂飲可也¶
　謂因祭而飲亦非也¶
孟夏行秋令則苦雨數来五穀不滋四鄙入保行冬令¶
則草木蚤枯後乃大水敗其城郭行春令則蝗蟲為災¶
暴風來格秀草不實(數音朔蝗音皇又淮南子/下有四月官田其樹桃)¶
　正義鄭氏康成曰行秋令則申氣乗之行冬令則亥¶
　氣乗之行春令則寅氣乗之也苦雨白露之類時物¶
<pb:KR1d0068_WYG_022-21a>¶
　得雨傷故不滋鄙界上邑小城曰保皆金氣為害也¶
　蝗蟲為災者寅有啟蟄之氣行於初暑則當蟄者大¶
　出矣格至也不實氣更生之不得成也　髙氏誘曰¶
　孟夏盛陽而行金氣故苦雨殺穀而不滋四境之民¶
　畏㓂賊之來而入城郭以自保守也行冬寒固閉之¶
　令故草木蚤枯而水来敗郭奸時逆行之徵也行春¶
　時啟蟄之令故蝗蟲敗穀木氣多風故暴疾之風應¶
　氣而至使當秀之草不成　方氏慤曰雨謂之苦以¶
<pb:KR1d0068_WYG_022-21b>¶
　極備而為人所苦也與詩所謂甘雨異矣夫雨所以¶
　滋穀而苦則反傷之故不滋鄙邑之在外者保城之¶
　在内者人自外入内為安象秋氣之歛蔵故也感肅¶
　殺之氣故蚤枯大水冬之盛徳所在也春木盛故蝗¶
　殘其末不實亦榮於末也　陳氏澔曰行秋令為申¶
　金所泄冬令為亥水所傷春令為寅木所滛也¶
仲夏之月日在東井昏亢中旦危中(亢音剛一音抗夏/小正五月參則見)¶
　(時有養日初昏大火中日在/東井淮南子作招摇指午)¶
<pb:KR1d0068_WYG_022-22a>¶
　正義鄭氏康成曰仲夏者日月㑹於鶉首(孔疏鶉首/未次之號)¶
　而斗建午之辰也　髙氏誘曰東井南方宿秦之分¶
　野　孔氏穎達曰五月五日午萼也蕚布于午三統¶
　厯五月五日日在井十六度昏氐二度中旦室三度¶
　中五月中日在井三十一度昏房二度中旦奎十一¶
　度中元嘉厯五月五日日在井三度昏角十度中旦¶
　危九度中五月中日在井十八度昏氐五度中旦室¶
　五度中(案日躔當以節氣為定五月五日/其節氣淺深不可知安能定日躔)¶
<pb:KR1d0068_WYG_022-22b>¶
　案此謂芒種後三十日也東井一名天井南方木宿¶
　八星狀如井字故謂之井廣三十四度月建午而日¶
　在未午與未合也亢東方金宿四星狀如彎弓廣九¶
　度危北方陰宿三星中曲而東廣十六度唐月令作¶
　五月之節日在參昏角中曉危中斗建午位之初五¶
　月中氣日在東井昏亢中曉營室中斗建午位之中¶
　通書芒種日在畢十四度夏至日在井一度今時憲¶
　書芒種日在畢九度夏至日在觜九度鶉首古法初¶
<pb:KR1d0068_WYG_022-23a>¶
　井十六度終栁八度今法初觜十度終井二十七度¶
其日丙丁其帝炎帝其神祝融其蟲羽其音徵律中蕤¶
賓(蕤人/誰反)¶
　正義鄭氏康成曰蕤賓者應鍾之所生三分益一長¶
　六寸八十一分寸之二十六仲夏氣至則蕤賓之律¶
　應周語曰蕤賓所以安静神人獻酬交酢　漢志蕤¶
　繼也賓導也陽始導陰使繼養陽也　髙氏誘曰陰¶
　氣萎蕤在下如主人陽氣尊重在上如賓客也　何¶
<pb:KR1d0068_WYG_022-23b>¶
　氏𦙍曰是月乾陽反於下為復坤隂生于陽中為姤¶
　隂生為主陽謝為賓賓主之象禮既獻酢又酬之陰¶
　陽代謝之義也　韋氏昭曰五月蕤賓乾九四也管¶
　長六寸二分　朱子曰蕤賓律長六寸二分八釐¶
　陳氏詳道曰蕤賓午律陽至午則始衰也草木蕤矣¶
　隂用事而陽為賓焉¶
　通論陳氏祥道曰由殷以前音不過五至武王伐殷¶
　歲在鶉火月在天駟日在析木之津辰在斗柄星在¶
<pb:KR1d0068_WYG_022-24a>¶
　天黿自鶉及駟七列南北之揆七同于是増變宫變¶
　徵為七音應鍾變宫隂之終蕤賓變徵隂之始應鍾¶
　變隂而將之陽蕤賓變陽而方至陰也¶
　存疑王氏喬桂曰蕤賓得九寸當午之中陽之極也¶
　案常反覆蕤賓之義而惕然懼也是時陽徳方盛隂¶
　氣始萌似陽為主而隂為客然一隂既生則隂在内¶
　而為主陽在外而為客矣而陽方喜隂之至見其柔¶
　順導而進之而不知由此以前由夬而乾孚號有厲¶
<pb:KR1d0068_WYG_022-24b>¶
　其夬一隂也如此其難由此而後由遯而否姤之女¶
　壯履霜堅氷如此乎其危也吾心理欲之㡬國家治¶
　亂之界皆始于至微伏于不覺而終于莫救可不懼¶
　哉¶
其數七其味苦其臭焦其祀竈祭先肺¶
小暑至螳蜋生鶪始鳴反舌無聲(螳音堂蜋音郎鶪工/役反夏小正有浮㳺)¶
　(有殷乃瓜鶪/小正作鴂)¶
　正義鄭氏康成曰皆記時候也螳蜋螵蛸母也鶪博¶
<pb:KR1d0068_WYG_022-25a>¶
　勞反舌百舌鳥　髙氏誘曰螳蜋一名天馬一名齕¶
　厖兖州謂之拒斧是月隂作于下陽𤼵于上故伯勞¶
　鳴傳曰伯趙氏司至者也反舌能辨反其舌變易其¶
　聲效百鳥之鳴謂之百舌應隂故無聲　孔氏穎逹¶
　曰螳蜋一名不□方言云潭魯南謂之蟷蠰齊杞東¶
　謂之馬穀三河曰螳蜋燕趙曰食厖其子總曰螵蛸¶
　爾雅作蜱蛸伯勞鳴將寒之候豳地晚寒故詩曰七¶
　月鳴鶪時候異也反舌春始鳴至此稍止蔡云反舌¶
<pb:KR1d0068_WYG_022-25b>¶
　鳴蛙非也蛙正聒耳何云無聲乎　方氏慤曰暑極¶
　於季夏則此時尚為小矣螳蜋與鶪皆隂類故或感¶
　微隂而生或感微隂而鳴百舌之鳴感陽中而𤼵故¶
　感微隂而無聲　馬氏睎孟曰是月隂慝始作螳蜋¶
　生慝見乎形鶪始鳴慝聞乎聲反舌以陽敷而作以¶
　隂收而息　陸氏佃曰伯勞賊害之鳥應隂氣之動¶
　陽氣為仁義隂氣為殘賊也反舌非不鳴特鳴而無¶
　聲耳　張氏虙曰火流則暑退暑極于火中此時方¶
<pb:KR1d0068_WYG_022-26a>¶
　至也¶
　通論陳氏澔曰凡物皆感隂陽而成故得時則鳴失¶
　時則廢¶
天子居明堂大廟乗朱路駕赤駵載赤旂衣朱衣服赤¶
玉食菽與鷄其器髙以粗¶
　正義鄭氏康成曰眀堂大廟南堂當大室也　張氏¶
　虙曰當午上五月位也¶
　案天子向眀而治故正其名曰眀堂即朝諸侯布政¶
<pb:KR1d0068_WYG_022-26b>¶
　令之堂也曰眀堂而又曰大廟者兼祀五帝則祀火¶
　徳之帝於此也居亦于大廟之大室而不言室室必¶
　堂上之後舉堂而室可知也即此大室開其南閉其¶
　東西北之户而又為眀堂大廟之大室矣¶
養壯佼(佼古/卯反)¶
　正義鄭氏康成曰助長氣也　髙氏誘曰壯佼多力¶
　之士養之慎陽施也　孔氏穎達曰壯謂容體盛大¶
　佼謂形容佼好以盛夏長養之時故養之以助長氣¶
<pb:KR1d0068_WYG_022-27a>¶
　也¶
　通論方氏慤曰萬物生於春而長於夏故形色如此¶
　先王養之使成亦輔相裁成之道也　陸氏佃曰大¶
　化有四春生夏壯秋老冬死也¶
　案朱子移此句入上章與舉長大相屬或謂壯佼者¶
　何須又養且壯佼者多矣可徧養乎不知春養㓜少¶
　夏養壯佼秋養耆老冬飭死事各以時氣分屬之其¶
　實孤老待養壯佼原不待養也試思養老四時皆行¶
<pb:KR1d0068_WYG_022-27b>¶
　何必定仲秋一舉則養壯佼雖列其目何必定為之¶
　設飲設食乎若此者俱不必以辭害意¶
是月也命樂師脩鞀鞞鼔均琴瑟管簫執干戚戈羽調¶
竽笙竾簧飭鍾磬柷敔(鞀鼗同鞞音禆竽音于竾音池/柷昌六反音祝敔魚呂反音語)¶
　(竾簧呂氏春/秋作壎箎)¶
　正義鄭氏康成曰為將大雩帝習樂也脩均執調飭¶
　皆治其器習其事　髙氏誘曰鞀鞞鼓以節樂故脩¶
　之琴瑟管簫以宣音故均之干戚戈羽以持麾故言¶
<pb:KR1d0068_WYG_022-28a>¶
　執竽笙壎箎音上和故言調鍾磬柷敔以正樂以和¶
　成故飭整之也　孔氏穎達曰鞀或為鼗如鼓而小¶
　持其柄摇之旁耳還自擊鞞小鼓在大鼓旁應鞞之¶
　屬也劉熙釋名云鞉導也以導樂作鞞禆也以禆助¶
　鼓節鼓廓也張皮冒之其中空廓廣雅云琴長三尺¶
　六寸六分施絃張之大琴謂之離孫炎云聲畱離也¶
　郭璞云瑟長八尺一寸二十七絃大瑟謂之灑聲變¶
　布如灑出也管長尺圍寸併漆之有底賈謂如箎六¶
<pb:KR1d0068_WYG_022-28b>¶
　孔大管謂之簥簫編二十管長尺四寸大簫謂之言¶
　干盾也戚斧也戈鉤孑㦸羽鳥羽周禮羽舞皇舞之¶
　屬是也竽三十六簧笙十三簧列管瓠中施簧管端¶
　大笙謂之巢十九簧釋名云竽汙也其中汙空笙生¶
　也象物出地所生箎長尺四寸圍三寸一孔上出寸¶
　三分名翹廣雅云八孔先鄭云七空釋名云箎啼也¶
　如嬰兒啼大箎謂之沂簧橫也横施管端氣鼓之而¶
　為聲鐘空也内空受氣多大者曰鏞磬聲堅罄罄然¶
<pb:KR1d0068_WYG_022-29a>¶
　大者曰毊所以鼓柷謂之止柷如漆桶方二尺四寸¶
　深一尺八寸中有椎柄連底撞之令左右擊所以鼓¶
　敔謂之籈敔如伏虎背有二十七鉏鋙刻以木長尺¶
　櫟之脩理其舊均平其聲執掺持營為調調和音曲¶
　飭整頓器物也　許氏慎曰女媧作簧隨作笙　陳¶
　氏祥道曰詩言左執簧非笙中之簧也　方氏慤曰¶
　鞀鞞鼓與鍾磬柷敔其聲質而一故脩以治之飭以¶
　正之而已琴瑟簫管竽笙箎簧其聲文而雜故必均¶
<pb:KR1d0068_WYG_022-29b>¶
　之使平調之使和也干戚戈羽無聲但執之以待用¶
　故言之別如此　馬氏睎孟曰簫植簧于枷竽笙植¶
　簧于發¶
　存疑孔氏穎達曰竽笙之總名也¶
　案本文言竽笙箎簧與上下文一例皆以四物為句¶
　且於舉笙之下又舉竾然後別舉簧則簧當別為一¶
　物許陳諸説得之孔疏以竽總笙未確　又案十九¶
　物于八音金石絲竹匏革木七音俱備獨缺土音竾¶
<pb:KR1d0068_WYG_022-30a>¶
　簧呂覽作壎箎則土音不缺似可従¶
　通論陳氏祥道曰鼓以節之鼗以兆之大鼓謂之鞞¶
　爾雅謂之麻以其音槩而長也小鞞謂之鞀爾雅謂¶
　之料以其音清而不亂也作堂下之樂必先鼗鼓周¶
　禮司馬職王執路鼓尤大旅師執鼙鼓尤小可知儀¶
　禮應鼙在阼階西建鼓之東應朔在西階西建鼓之¶
　北應朔皆小鼓奏樂先擊西朔而東鼙應之是應朔¶
　倡始應鼙和終而應朔以其引鼓又謂之朄儀禮有¶
<pb:KR1d0068_WYG_022-30b>¶
　朔無朄周禮有朄無朔其實一也世本庖羲作瑟五¶
　十絃黄帝使素女鼓之哀不自勝乃破為二十五絃¶
　具二均聲舊圖雅瑟長八尺一寸廣一尺八寸二十¶
　五絃其常用者十九絃餘四絃(案疑/作六)謂之番番者贏¶
　也頌瑟長七尺二寸廣尺八寸二十五絃盡用之荀¶
　卿曰鳯凰于飛其音若簫簫長尺四寸者二十四管¶
　無底而善應故謂之䇾尺二寸者有底而交鳴故謂¶
　之筊爾雅大管曰簥以其聲大而髙也小曰篎以其¶
<pb:KR1d0068_WYG_022-31a>¶
　聲小而深也中曰篞以不髙不卑不大不小若土之¶
　與水相入也有虞氏下管至周而大備若孤竹之奇¶
　禮天神孫竹之衆禮地祗隂竹之幽禮人鬼各従其¶
　聲類也周禮笙師教吹笙竽爾雅大笙曰巢小曰和¶
　先儒謂笙大十九簧小十二簧竽三十六簧笙長四¶
　尺竽長四尺二寸後世和皆十七簧外設二管不定¶
　置謂之義管更調則更用由是定制二管於匏中為¶
　十九簧韓非子曰竽者五聲之長竽倡則諸樂皆和¶
<pb:KR1d0068_WYG_022-31b>¶
　白虎通曰簫者中呂之氣易説曰簫者夏至之音九¶
　寸之管主黄鐘十寸之管應十月廣雅曰箎八孔鄭¶
　司農曰七孔不可考也十二辰之大鍾特縣謂之鏞¶
　非是則編爾雅中曰剽小曰剗周禮編鍾編磬皆十¶
　二為堵二堵為肆堂上一鍾一磬則不編鼓柷謂之¶
　止欲戒止于早也鼓敔謂之籈欲脩潔於後也¶
命有司為民祈祀山川百源大雩帝用盛樂乃命百縣¶
雩祀百辟卿士有益於民者以祈穀實(為去聲雩音/余辟音必)¶
<pb:KR1d0068_WYG_022-32a>¶
　正義鄭氏康成曰陽氣盛而常旱(孔疏四月純陽用/事故制月為雩月)¶
　(縦不旱/亦雩)山川百源能興雲雨者也衆水始所出為百¶
　源必先祭其本乃雩雩吁嗟求雨之祭也(孔疏周禮/女巫凡邦)¶
　(之大災歌哭而請旱是大烖歌哭是吁嗟/之類注春秋者謂雩逺也逺為百穀求雨)自鞀鞞至¶
　柷敔皆用為盛樂凡他雩用歌舞而已(孔疏女巫旱/暵則舞雩)¶
　百辟卿士古者上公若后稷句龍之類(孔疏不云句/芒蓐收舉有)¶
　(益于民功之/顯者言之)春秋傳曰龍見而雩雩之正當是四月¶
　周于秋三月中而旱亦脩雩禮以求(孔疏春秋書秋/雩者二十一)¶
<pb:KR1d0068_WYG_022-32b>¶
　而因著正雩此月失之矣(孔疏夏五月/周秋七月也)天子雩上帝¶
　諸侯以下雩上公周冬及春夏雖旱禮有禱無雩¶
　髙氏誘曰名山大川泉源所出非一故言百為民祈¶
　雨重之故用盛樂六代之樂皆用也百辟畿内之百¶
　縣大夫　孔氏穎達曰將欲雩祭先祈祀山川百源¶
　為將雩之漸重民之義也既雩之後又命諸侯雩祀¶
　古之百辟及卿士等生存能立功有益于人者考異¶
　郵説云天子禱九州山川諸侯祭封内大夫禱所食¶
<pb:KR1d0068_WYG_022-33a>¶
　邑山川凡雩必先禱故此經祈祀山川百源始大雩¶
　帝也禱者不雩僖公二年冬十月三年春正月夏四¶
　月直為禱祭而不雩故穀梁傳曰雩月雩之正也秋¶
　大雩非正也冬大雩非正也　馬氏睎孟曰山川百¶
　源氣之鍾也百辟卿士有功烈于民者也所以為民¶
　祈穀者靡神不舉矣　徐氏師曾曰此天子雩祀之¶
　禮侯國亦有舞雩但殺于天子耳¶
　通論陳氏祥道曰禮有先大而後小者異尊卑也祫¶
<pb:KR1d0068_WYG_022-33b>¶
　而後時祭郊而後三望之類是也有先小而後大者¶
　致敬文也魯人將有事於上帝必先有事於頖宮晉¶
　人將有事於河必先有事于惡池是也此祈祀山川¶
　百源然後大雩致敬文之意既雩帝然後雩祀百辟¶
　卿士異尊卑之意也龍見而雩常也周禮旱暵則舞¶
　雩不言時所以待變也歌哭而請非盛樂也月令于¶
　仲夏以盛樂蓋秦制與古異矣　方氏慤曰此言大¶
　雩帝後言大饗帝雩以祈饗以報也祈必於仲夏以¶
<pb:KR1d0068_WYG_022-34a>¶
　隂生於午為物成之始也報必于季秋以陽窮于戌¶
　為嵗功之成也雩不必皆于帝雩于帝然後為大雩¶
　饗不必皆于帝饗于帝然後為大饗　楊氏曰郊非¶
　不用樂以禮為主雩非不用禮以樂為主蓋聲音之¶
　號所以詔告于天地之間欲以陰陽之和達神眀也¶
　存異鄭氏康成曰雩帝謂為壇南郊之旁雩五精之¶
　帝配以先帝也　孔氏穎達曰以雩是祭天當従陽¶
　位以五天總祭不可偏在四方故知在南郊以春夏¶
<pb:KR1d0068_WYG_022-34b>¶
　秋冬共成嵗功故知雩五精之帝以自外至者無主¶
　不止故知以人帝配之大皞五帝配靈威仰五帝¶
　案五帝當従蒼赤黄白黑五帝為正鄭注靈威仰等¶
　名目従禮緯殊不經　又案漢雩壇在龜山沂水之¶
　上蓋即曾晳所謂風乎舞雩者馬氏通考以為漢人¶
　舉事多即前代舊祀之地是漢乃因魯雩壇舊址為¶
　之與所謂南郊之旁異矣然鄭所以謂在南郊之旁¶
　者以南郊祭上帝此祭五帝五帝不可居上帝之壇¶
<pb:KR1d0068_WYG_022-35a>¶
　故別為壇其旁然本文止言帝未嘗言五帝安見雩¶
　者必靈威仰五帝而配者必伏羲五帝乎詩雲漢篇¶
　憂旱也言自郊徂宫上帝不臨后稷不克又言昊天¶
　上帝則不我遺父母先祖胡寧忍予則其壇即南郊¶
　其祭即上帝其配即已之先祖眀矣唐貞觀禮雩祀¶
　五天帝五人帝五官于南郊恐不若顯慶禮雩祀昊¶
　天上帝於圜丘之正也¶
農乃登黍是月也天子乃以雛嘗黍羞以含桃先薦寢¶
<pb:KR1d0068_WYG_022-35b>¶
廟(雛仕于反陳氏澔移是/月也字置農乃登黍上)¶
　正義鄭氏康成曰登進也云嘗黍者不以牲主穀也¶
　必以黍者黍火穀氣之主也(髙氏誘曰雛春鷚也不/言嘗雛而言嘗黍重穀)¶
　(也/)含桃櫻桃也　蔡氏邕曰此時黍新熟今蟬鳴黍¶
　是也　許氏慎曰黍以暑得名小暑至農遂登黍¶
　髙氏誘曰雛新鷄也　孔氏穎達曰櫻桃先成異于¶
　餘物故特記之其實諸果于時亦薦　方氏慤曰雛¶
　蓋鷄也必謂之雛者鷄以雛為美也若羊則以大為¶
<pb:KR1d0068_WYG_022-36a>¶
　美配菽食則又曰鷄者日之所食為常時之所嘗為¶
　暫固不能無貴賤之別也¶
　存異孔氏穎達曰孟秋農乃登穀穀黍稷也仲夏新¶
　黍未熟猶用舊黍¶
　案本文眀言農乃登黍則新黍矣以為舊黍者悞¶
令民毋艾藍以染(艾刈/通)¶
　正義鄭氏康成曰為傷長氣也此月藍始可別夏小¶
　正曰五月啓灌藍蓼(熊氏曰灌叢生也開別/此叢生之藍蓼使稀散)　髙氏¶
<pb:KR1d0068_WYG_022-36b>¶
　誘曰毋艾以染青未成也　孔氏穎達曰藍體叢生¶
　早別之則多傷此月長大始可分移布散也¶
　存異陳氏澔曰藍之色青青者赤之母刈之亦傷時¶
　氣也¶
　案陳氏説失之迂鑿¶
毋燒灰毋暴布(暴歩卜反灰呂氏春秋/作炭淮南子同今従之)¶
　正義髙氏誘曰毋燒炭草木未成也不欲夭物是月¶
　炎氣盛猛布暴則脆傷之　徐氏師曽曰毋燒炭不¶
<pb:KR1d0068_WYG_022-37a>¶
　伐薪也¶
　存疑陸氏佃曰帛陰也布陽也湅陰也暴陽也養陽¶
　貴適其中雖不燒灰亦不暴布　張氏虙曰此二事¶
　亦為染而發考工記㡛氏湅帛以欄為灰言以欄木¶
　之灰漸釋其帛又曰晝暴諸日則布亦必暴矣而曰¶
　毋者燒灰暴布則耗傷陽氣不欲張而用之也¶
　存異鄭氏康成曰毋燒灰為傷火氣也火之氣於是¶
　為盛火之滅者為灰毋暴布不以陰功干太陽之事¶
<pb:KR1d0068_WYG_022-37b>¶
　案呂氏春秋作毋燒炭與後乃伐薪為炭相對文義¶
　甚眀暴布陸張説可參鄭説似未確¶
門閭毋閉關市毋索¶
　正義鄭氏康成曰順陽敷縦不難物也　髙氏誘曰¶
　門城門閭里門也毋閉民順陽氣布散於外也關要¶
　塞市人所聚毋索不征税也　孔氏穎達曰商旅或¶
　隠蔵其物以避征税者是月従長之時故不搜索¶
　馬氏睎孟曰毋閉利宣也毋索不恃察以窮民隠也¶
<pb:KR1d0068_WYG_022-38a>¶
　　朱氏申曰毋閉欲居者之得其凉毋索欲行者之¶
　得其利　陳氏澔曰毋閉一順陽氣之宣通一使暑¶
　氣之宣散毋索當時氣盛大之際人君亦當體之而¶
　行寛大之政也¶
挺重囚益其食¶
　正義鄭氏康成曰挺猶寛也　髙氏誘曰挺緩也¶
　孔氏穎逹曰益其食皇謂増益囚之飯食義當然熊¶
　謂益羣臣祿食非也　方氏慤曰挺其囚猶在所繫¶
<pb:KR1d0068_WYG_022-38b>¶
　故益其食焉　馬氏睎孟曰不以其罪廢不忍人之¶
　政也　張氏虙曰恐以瘐死傷助長氣也　陳氏澔¶
　曰挺者㧞出之義重囚禁繫嚴密故特加寛假輕囚¶
　不如是也¶
游牝別羣則縶騰駒班馬政¶
　正義鄭氏康成曰別羣孕妊之欲止也縶騰駒為其¶
　牝氣有餘相踶齧也馬政謂養馬之政教廋人職曰¶
　掌十有二閑之政令以阜馬佚特敎駣攻駒此之謂¶
<pb:KR1d0068_WYG_022-39a>¶
　也(孔疏校人職云天子十二閑諸侯六閑大夫四閑/毎閑馬二百一十六匹馬二嵗曰駒三嵗曰駣阜)¶
　(盛壯也佚用之不使甚勞敎/始乗習之攻駒制其踶齧者)　髙氏誘曰是月牝馬¶
　懐妊己定故別其羣　方氏慤曰言駒不言犢以牛¶
　性順無事乎縶之也馬政若周官趣馬簡其節巫馬¶
　治其疾校人辨其屬廋人掌其閑以及圉師之所敎¶
　圉人之所養皆是　朱氏申曰班分布也¶
　通論方氏慤曰馬火畜馬政於夏班之宜矣周官馬¶
　政皆列於夏官亦此意也于季秋又言之者夏主養¶
<pb:KR1d0068_WYG_022-39b>¶
　秋主御養于夏然後成於秋而可御也¶
　案夏小正頒馬傳曰分夫婦之駒納之則法也蓋牛¶
　馬皆感春生之氣而交故合累牛騰馬同月而牛生¶
　差早馬必十二月乃生至此則馬所妊之駒生矣故¶
　於駒之騰者縶之使調習也不言牿童牛牛之生多¶
　不待此月者且馬為戎備重之故特言之¶
是月也日長至陰陽爭死生分君子齊戒處必掩身毋¶
躁止聲色毋或進薄滋味毋致和節耆欲定心氣百官¶
<pb:KR1d0068_WYG_022-40a>¶
靜事毋刑以定晏陰之所成(齊齋同處上聲和去聲刑/呂氏春秋淮南子皆作徑)¶
　正義鄭氏康成曰爭者陽方盛陰欲起也分猶半也¶
　掩隱翳也躁猶動也今月令毋躁為欲靜進猶御見¶
　也節耆欲定心氣微陰扶精不可散也毋刑謂罪罰¶
　之事不可以聞晏安也陰稱安　髙氏誘曰至極也¶
　晝六十五刻夜三十五刻晝之長極矣隂氣始起于¶
　下盛陽强蓋其上故爭揜深也止節之薄猶損也静¶
　事毋徑言當精詳而後行也　孔氏穎達曰死生分¶
<pb:KR1d0068_WYG_022-40b>¶
　蔡云感陽氣長者生感陰氣成者死也君子謂人君¶
　已下至在位士也齊戒所以敬導萌陰也處不顯露¶
　又不躁動恐干陰以安之也歌樂華麗之事為助陰¶
　靜故止之既止聲色故嬪房不得進御侍夕亦為微¶
　隂始動不可動於隂事也滋味和調氣味殊異他時¶
　可食此時傷人凡此皆清靜止息之事所以正定身¶
　中安隂之所成就也　方氏慤曰陰陽爭者此隂方¶
　來與陽遇仲冬陽方來與隂遇也陽主生隂主死微¶
<pb:KR1d0068_WYG_022-41a>¶
　隂既生則萬物向乎死矣故死生之理於是分也君¶
　子以陰陽方爭故潔誠居内退聽以待其定暑為躁¶
　寒静故於暑時特以毋躁戒之止聲色欲其視聴之¶
　專也進進御也方解緩之時慮摇其精故戒之主物¶
　言曰滋主人言曰和厚滋味而致和或昏憒其志意¶
　也嗜發乎外欲動乎内皆主於心故節嗜欲乃以定¶
　心氣也靜事毋刑不欲動而有為也刑雖隂之事然¶
　用刑則動而有為矣故亦戒之陽造始而為早陰代¶
<pb:KR1d0068_WYG_022-41b>¶
　終而為晏始以生之終以成之故曰成　應氏鏞曰¶
　晏安也安靜之隂也陽生固貴乎安靜而陰徳本靜¶
　尤不可有所擾也¶
　案言毋刑者陽為德陰為刑也呂覽淮南子皆作毋¶
　徑言無任意妄為其義為確¶
　通論徐氏師曾曰聖人扶陽抑隂則安静以養微陽¶
　可也今養微隂何歟曰天地不能純陽無陰人身亦¶
　然隂陽所以當交養也¶
<pb:KR1d0068_WYG_022-42a>¶
　存疑孔氏穎逹曰冬至圜丘夏至方澤皆有樂故知¶
　止聲非也　吳氏澄曰晏爾雅云柔也凡内而掩身¶
　外而靜事皆是順時保養以安定初生之柔隂使漸¶
　至完成而無所虧傷¶
　辨正朱子曰止聲色蓋亦處必掩身毋躁之義若以¶
　正樂言則拘矣月令之説固多有未安而注以此為¶
　非則失其指¶
　案君子無故不去琴瑟豈有審一定和之樂亦不一¶
<pb:KR1d0068_WYG_022-42b>¶
　御五服五章之色亦不一覩者哉此聲色乃指可以¶
　滛心蕩志者耳¶
鹿角解蟬始鳴半夏生木堇榮(堇音謹又蟬始鳴夏小/正作良蜩鳴又有唐蜩)¶
　(鳴/)¶
　正義鄭氏康成曰又記時候也半夏藥草木堇王蒸¶
　也　髙氏誘曰蟬以翼鳴木堇朝榮暮落是月榮華¶
　可用作蒸雜記謂之朝生一名蕣詩顔如舜華　孔¶
　氏穎逹曰爾雅椵木槿櫬木槿郭云二名可食或呼¶
<pb:KR1d0068_WYG_022-43a>¶
　為日及　方氏慤曰鹿好羣而相比陽類故夏至感¶
　隂生而角解麋多欲而善迷隂類故冬至感陽生而¶
　角解言木堇別於堇草也以感微隂而榮故朝榮暮¶
　隕　張氏虙曰鹿山獸麋澤獸山髙而澤卑鹿受髙¶
　燥之氣必資于陰麋受卑濕之氣必資于陽故其角¶
　生新而解舊也　朱氏申曰蟬隂類感隂生而始鳴¶
　半夏陽氣上而隂已生木堇隂氣兆而陽不固也¶
　徐氏師曽曰鹿以陽為體以隂為末角末也故應陰¶
<pb:KR1d0068_WYG_022-43b>¶
　而隕　盧氏翰曰蟬兩翼喙長在腹下或以為無口¶
　以脅鳴有數種蜩螗皆大&KR1578;蠽螿皆小¶
　案鹿陽獸牡曰麚牝曰麀子曰麛有力曰□角初生¶
　而赤曰茸不數日即成角骨之易長莫過于此夏至¶
　角脫盛陽之感微隂也蟬最大曰蝒青小曰蠽有文¶
　曰蜻五采曰螗楚名蜩宋名蝘陳鄭名蜋蜩齊魯名¶
　螇螰關東名蜒蚞先伏土中脫穢而出謂之蟬蜕見¶
　日則鳴日陰則止夏小正云良蜩鳴匽之興五日翕¶
<pb:KR1d0068_WYG_022-44a>¶
　望乃伏蓋匽即蝘其興也以五日翕合也十五日曰¶
　望合望之日乃死曰興者不見其生曰伏者亦不見¶
　其死也其始鳴微隂喜附盛陽也半夏實圓色白其¶
　性燥烈感陽盛放生木堇朝榮暮萎與蜉蝣之朝生¶
　暮死同月皆微陰之喜附盛陽故不可乆也¶
是月也毋用火南方¶
　正義鄭氏康成曰陽氣盛又用火于其方害微陰也¶
　　髙氏誘曰為太揚火氣也　方氏慤曰夏火旺之¶
<pb:KR1d0068_WYG_022-44b>¶
　時南方火旺之地旺而又旺則其氣太盛而害微隂¶
　之生矣　朱氏申曰隆者不可復益也¶
可以居髙眀可以逺眺望可以升山陵可以處臺榭¶
　正義鄭氏康成曰順陽在上也髙明謂樓觀也闍者¶
　謂之臺有木者謂之榭　髙氏誘曰積土四方而髙¶
　曰臺加木曰榭皆所以順陽而宣眀之　孔氏穎逹¶
　曰李廵云有大殿無室曰榭郭云若今之堂堭　方¶
　氏慤曰居髙眀乃可逺眺望山陵自然髙明之所臺¶
<pb:KR1d0068_WYG_022-45a>¶
　榭人為髙明之所臺榭亦必升而言處不若山陵之¶
　不可久居也順陽在上故居處如此　張氏虙曰言¶
　可以者惟仲夏為宜也眺望可逺或困目力山陵可¶
　升或有嵐障臺榭可處或避髙寒則亦有時不宜矣¶
仲夏行冬令則雹凍傷穀道路不通暴兵来至行春令¶
則五穀晚熟百螣時起其國乃饑行秋令則草木零落¶
果實早成民殃於疫(螣音特又果實吕氏春秋作果蓏/淮南子下有五月官相其樹榆)¶
　正義鄭氏康成曰行冬令則子氣乗之行春令則卯¶
<pb:KR1d0068_WYG_022-45b>¶
　氣乗之行秋令則酉氣乗之也陽為兩陰起脅之則¶
　凝為雹盜賊攻刦亦雹之類也五穀晚熟生日長也¶
　螣蝗之屬言百者明其類衆八月宿直昴畢為天獄¶
　主殺果實早成生日短也民殃于疫大陵之氣来為¶
　害也　髙氏誘曰冬寒冰凍故雹冬陰閉蔵故不通¶
　春生育故五穀晚熟百螣動股之屬兖人謂蝗為螣¶
　蟲害稼故國饑有核曰果無核曰蓏行秋成熟之令¶
　故草木零落而果蓏早成非其時氣故疫　朱氏申¶
<pb:KR1d0068_WYG_022-46a>¶
　曰草木零落秋氣肅物也果實早成秋氣成物也¶
　彭氏㢘夫曰道路不通盗賊阻也暴兵即盜賊皆陰¶
　氣攻陽之故夏行春令則五穀之熟傷於太遲夏行¶
　秋令則果實之成傷於太早疫金火之相干也　陳¶
　氏澔曰行冬令為子水所傷行春令為卯木所滛行¶
　秋令為酉金所讐也　徐氏師曽曰百螣言多也春¶
　氣盛於末故蟲食葉¶
　案雹陰脅陽故雹中虚凍陰奪陽故凍上實不通冬¶
<pb:KR1d0068_WYG_022-46b>¶
　閉塞也暴兵水戰火陰戰陽也朱子云食葉曰螣今¶
　俗名蟥雨下日中附苖成質絲網葉上食葉盡而遇¶
　西風則化為蝱蓋卯中房星主蠶氣亂故為螣也酉¶
　有大陵積尸之氣故疫¶
　¶
　¶
　¶
欽定禮記義疏卷二十二¶
