# -*- mode: mandoku-view; -*-
#+TITLE: 欽定禮記義疏
#+DATE: 2015-08-24 22:10:49.534253
#+PROPERTY: ID KR1d0068
#+PROPERTY: BASEEDITION WYG    
#+PROPERTY: JUAN 卷十一
<pb:KR1d0068_WYG_011-1a>¶
欽定四庫全書卷¶
欽定禮記義疏卷十一¶
　檀弓上第三之三¶
食於有䘮者之側未嘗飽也(應氏鏞曰食字上/疑脫孔子二字)¶
　正義鄭氏康成曰助哀戚也¶
　通論游氏桂曰子食於有䘮者之側未嘗飽也蓋古¶
　禮有是而夫子能行之耳所謂車中不内顧不疾言¶
　不親指子於是日哭則不歌皆禮之常非聖人創為¶
<pb:KR1d0068_WYG_011-1b>¶
　之也¶
曾子與客立於門側其徒趨而出曾子曰爾將何之曰¶
吾父死將出哭於巷曰反哭於爾次曾子北面而弔焉¶
　正義鄭氏康成曰徒謂客之旅以為不可發凶於人¶
　之館故出哭於巷次舎也(陳氏澔曰謂其人/所寓之館舎也)禮館人¶
　使專之若其自有然¶
　通論孔氏穎逹曰此論館客使如其已有之事禮䘮¶
　主西面今曾子北面弔者案士䘮禮主人西面其賔¶
<pb:KR1d0068_WYG_011-2a>¶
　亦在門東北面此謂同國之賔也今曾子既許其反¶
　哭於次舎之處故以同國賔禮北面弔焉¶
　存疑陳氏澔曰徒門弟子也¶
　案徒當從注出哭者以館舎統於尊者不敢以已䘮¶
　驚也爾次徒之室不於客之正室客非䘮主亦避尊¶
　也¶
孔子曰之死而致死之不仁而不可為也之死而致生¶
之不知而不可為也是故竹不成用瓦不成味木不成¶
<pb:KR1d0068_WYG_011-2b>¶
斲琴瑟張而不平竽笙備而不和有鐘磬而無簨虡其¶
曰明器神明之也(知音智味依注音沬亡曷反斲陟角/反竽音于和胡卧反簨息允反虡音)¶
　(巨/)¶
　正義鄭氏康成曰之徃也死之生之謂無知與有知¶
　也為猶行也成猶善也(胡氏銓曰/謂完備也)竹不可善用謂邊¶
　無縢(孔疏謂竹器/邊無縢縁也)味當作沬沬靧也(孔疏靧靧面証/沬有光澤瓦不)¶
　(善沬瓦器/無光澤也)不平不和謂無宫商之調無簨虡不縣之¶
　也(孔疏不用/格縣掛之)横曰簨直曰虡神明之者言神明死者¶
<pb:KR1d0068_WYG_011-3a>¶
　也神明者非人所知故其器如此　何氏𦙍曰不仁¶
　不知之間聖人之所難言若全無知則不應用若全¶
　有知則亦不應不成故有器不成付之不測之境也¶
　　孔氏穎逹曰此論生人於死者不可致死致生之¶
　事聖人為教使人子不死於亡者不便謂無知不生¶
　於死者不便謂有知故制明器以神明求之器用竝¶
　不精善也　劉氏曰之徃也之死謂以禮往送於死¶
　者也往於死者而極以死者之禮待之是無愛親之¶
<pb:KR1d0068_WYG_011-3b>¶
　心為不仁故不可行也往於死者而極以生者之禮¶
　待之是無燭理之眀為不知故亦不可行也此所以¶
　先王為明器以送死者竹器則無縢縁而不成其用¶
　瓦器則麤質而不成其黑光之沬木器則樸而不成¶
　其雕斲之文琴瑟則雖張絃而不平不可彈也竽笙¶
　雖備具而不和不可吹也雖有鐘磬而無縣挂之簨¶
　虡不可撃也凡此皆不致死亦不致生而以有知無¶
　知之閒待死者故備物而不可用也備物則不致死¶
<pb:KR1d0068_WYG_011-4a>¶
　不可用則亦不致生其謂之明器者蓋以神明之道¶
　待之也¶
　通論陳氏祥道曰不曰神明之器特曰明器者以神¶
　之幽不可不明故也周官凡施於神者皆曰明故水¶
　曰明水火曰明火以至明齍明燭明竁者皆神明之¶
　也蓋其有竹瓦木之所用琴瑟竽笙鐘磬之所樂者¶
　明之也所用非所用所樂非所樂神之也宋襄公葬¶
　其夫人醯醢百甕豈知此哉¶
<pb:KR1d0068_WYG_011-4b>¶
　案事死如事生者人子之至情也而神道或異於人¶
　道始死之奠猶近於人之及葬則近於神之故凡所¶
　以事死皆在人與神之間又以致敬而不敢䙝也¶
有子問於曾子曰問䘮於夫子乎曰聞之矣䘮欲速貧¶
死欲速朽有子曰是非君子之言也曾子曰參也聞諸¶
夫子也有子又曰是非君子之言也曾子曰參也與子¶
游聞之有子曰然然則夫子有為言之也曾子以斯言¶
告於子游子游曰甚哉有子之言似夫子也昔者夫子¶
<pb:KR1d0068_WYG_011-5a>¶
居於宋見桓司馬自為石椁三年而不成夫子曰若是¶
其靡也死不如速朽之愈也死之欲速朽為桓司馬言¶
之也南宫敬叔反必載寳而朝夫子曰若是其貨也䘮¶
不如速貧之愈也䘮之欲速貧為敬叔言之也曾子以¶
子游之言告於有子有子曰然吾固曰非夫子之言也¶
曽子曰子何以知之有子曰夫子制於中都四寸之棺¶
五寸之椁以斯知不欲速朽也昔者夫子失魯司宼将¶
之荆蓋先之以子夏又申之以冉有以斯知不欲速貧¶
<pb:KR1d0068_WYG_011-5b>¶
也(問䘮問或作聞䘮息浪反朽/許久反為于偽反朝直遥反)¶
　正義鄭氏康成曰有子孔子弟子有若也夫子卒後¶
　問此庶有異聞也䘮謂仕失位魯昭公孫於齊曰䘮¶
　人其何稱(孔疏引公羊證失位者稱䘮也昭公孫於/齊次於陽州齊侯唁公於野井昭公曰䘮)¶
　(人其/何稱)有子以貧朽非人所欲故以曽子所答為非君¶
　子之言桓司馬宋向戌之孫名魋(孔疏世夲戌生東/鄰叔子超超生左)¶
　(師眇眇即向巢也魋是/巢之弟故云向戌孫也)靡侈也敬叔魯孟僖子之子¶
　仲孫閲蓋嘗失位去魯得反載其寳來朝於君(案家/語敬)¶
<pb:KR1d0068_WYG_011-6a>¶
　(叔以富得罪於定公奔衛衛侯請復之載其寳以朝/夫子曰若是其貨也䘮不如速貧之愈富而不好禮)¶
　(殃也敬叔以富䘮矣而又弗改吾懼其有/後患也敬叔聞之驚懼謝過循禮施散)中都魯邑¶
　名(案中都地後入/於齊名平陸)孔子嘗為之宰為民作制孔子由¶
　中都宰為司空由司空為司宼將之荆將應聘於楚¶
　先之以子夏申之以冉有言汲汲於仕也　孔氏穎¶
　逹曰此論䘮不欲速貧死不欲速朽之事有子唯問¶
　䘮不問死曽子以䘮死俱為惡事貧朽又事𩔖相似¶
　故遂言之　陳氏澔曰將適楚而先使二子繼往者¶
<pb:KR1d0068_WYG_011-6b>¶
　蓋欲觀楚之可仕與否也¶
　辨正孔氏穎逹曰孔子世家定公九年孔子年五十¶
　為中都宰由中都宰為司空由司空為司宼定公十年¶
　㑹於夾谷攝行相事此云司宼者崔靈恩云諸侯三¶
　卿司徒兼冡宰司馬兼宗伯司空兼司宼三卿之下¶
　則五小卿為五大夫司徒之下立二人小宰小司徒¶
　司馬之下以其事省立一人為小司馬兼宗伯之事¶
　司空之下立二人小司宼小司空今夫子為司空乃¶
<pb:KR1d0068_WYG_011-7a>¶
　小司空從小司空為小司宼也案魯有孟叔季三卿¶
　為政又有臧氏為司宼似崔解可依也世家魯定公¶
　十四年齊人歸女樂孔子去魯適衛從衛之陳又反¶
　於衛過曹適宋適鄭適陳又適衛不見用將西見趙¶
　簡子至河又反於衛復行如陳時哀公三年孔子年¶
　六十明年自陳遷於蔡楚使人聘孔子陳蔡圍之絶¶
　糧於是使子貢至楚楚昭王興師迎孔子將封之子¶
　西諫而止是嵗昭王卒孔子自楚反於衛年六十三¶
<pb:KR1d0068_WYG_011-7b>¶
　時哀公六年以此言之失司宼距之楚嵗月甚逺非¶
　謂失司宼之年即之荆謂失司宼之後將往之荆爾¶
　　方氏孝孺曰仕非欲富為行道也棺椁非欲不朽¶
　為廣孝也　何氏孟春曰孔子欲仕為行道若謂欲¶
　富而瞰且趨焉以求利於蠻夷之國非孔子所為檀¶
　弓所載亦傳聞之繆¶
　案南宫敬叔載寳事未必確然如家語所載一聞聖¶
　言驚懼謝過循禮施散正可見古人改過之勇徙義¶
<pb:KR1d0068_WYG_011-8a>¶
　之力¶
陳莊子死赴於魯魯人欲勿哭繆公召縣子而問焉縣¶
子曰古之大夫束脩之問不出竟雖欲哭之安得而哭¶
之今之大夫交政於中國雖欲勿哭焉得而弗哭且臣¶
聞之哭有二道有愛而哭之有畏而哭之公曰然然則¶
如之何而可縣子曰請哭諸異姓之廟於是與哭諸縣¶
氏(繆音木竟音/境焉於䖍反)¶
　正義鄭氏康成曰君無哭鄰國大夫之禮陳莊子齊¶
<pb:KR1d0068_WYG_011-8b>¶
　大夫陳恒之孫名伯(孔疏世夲成子當生/襄子班班生莊子伯)安得哭之¶
　以其不外交也時君弱臣强政在大夫専盟㑹以交¶
　接不得不哭言哭有二道以權微勸之也哭諸異姓¶
　之廟明不當哭　孔氏頴逹曰此論哭鄰國臣之法¶
　　陳氏澔曰大夫訃於他國之君曰君之外臣寡大¶
　夫某死齊强魯弱不容畧其赴縣子名知禮故召問¶
　之脩脯也十脡為束問遺也為人臣者無外交不敢¶
　貳君也故雖束脩微禮亦不以出竟交政於中國言¶
<pb:KR1d0068_WYG_011-9a>¶
　當時大夫専盟㑹之事以與國君相交接也此變禮¶
　之由也愛之哭出於不能已畏之哭出於不得已¶
　方氏慤曰哭諸異姓之廟者以哭其非所當哭之人¶
　故哭於非所當哭之廟也必哭諸縣氏以其禮之所¶
　由起故耳¶
　通論陳氏澔曰哭伯髙於賜氏義之所在也哭莊子¶
　於縣氏𫝑之所廹也¶
仲憲言於曽子曰夏后氏用明器示民無知也殷人用¶
<pb:KR1d0068_WYG_011-9b>¶
祭器示民有知也周人兼用之示民疑也曽子曰其不¶
然乎其不然乎夫明器鬼器也祭器人器也夫古之人¶
胡為而死其親乎¶
　正義鄭氏康成曰仲憲孔子弟子原憲(案原憲名憲/字思古無加)¶
　(仲於名者或仲/氏而名憲與)示民無知所謂致死之有知所謂致¶
　生之兼用言使民疑於無知與有知曽子連言其不¶
　然乎非其說之非也蓋仲憲之言三者皆非此或用¶
　鬼器或用人器　孔氏頴逹曰此論不可致意於死¶
<pb:KR1d0068_WYG_011-10a>¶
　人為死為生之事殷不别作明器而即用祭祀之器¶
　曾子謂夏代文以鬼與人異故純用鬼器非為無知¶
　殷世質以鬼雖與人異亦應恭敬故用祭器貯食送¶
　之非為有知周家極文故兼用之然周惟大夫以上¶
　兼用士惟用鬼器不用人器也又言古人雖質何容¶
　死其親乎若示無知則是死之義也憲言三事皆非¶
　而曽子獨譏無知者以夏代尤古譏其一則餘從可¶
　知也　陳氏澔曰為其無知故以不堪用之器送之¶
<pb:KR1d0068_WYG_011-10b>¶
　為其有知故以祭器之可用者送之疑者不以為有¶
　知亦不以為無知也然周禮惟大夫以上得兼用二¶
　器士惟用鬼器也曽子以明器祭器固是人鬼之不¶
　同夏殷所用不同者各是時王之制文質之變耳非¶
　謂有知無知也若如憲言則夏后氏何為而忍以無¶
　知待其親乎　王氏曰仲憲之言皆非曽子非之末¶
　獨譏其說夏后明器蓋舉其失之甚者也¶
　存疑張子曰明器而兼用祭器周之末禮也周禮惟¶
<pb:KR1d0068_WYG_011-11a>¶
　言廞　方氏慤曰明器祭器三代之所兼用蓋處以¶
　死生之間而已¶
　案周禮惟言廞先鄭訓陳後鄭訓藏夫器必先陳之¶
　後藏之張子據以為周初不用祭器何也至三代皆¶
　兼二器方說更無據¶
公叔木有同母異父之昆弟死問於子㳺子游曰其大¶
功乎狄儀有同母異父之昆弟死問於子夏子夏曰我¶
未之前聞也魯人則為之齊衰狄儀行齊衰今之齊衰¶
<pb:KR1d0068_WYG_011-11b>¶
狄儀之問也(木依注作朱月案古本/齊衰下有三  二字)¶
　正義鄭氏康成曰木當為朱春秋作戌衛公叔文子¶
　之子定公十四年奔魯(孔疏世夲衛獻公生成子當/當生文子㧞㧞生朱故知木)¶
　(當為/朱也)其大功乎疑所服也　孔氏頴逹曰此論為同¶
　母異父昆弟死者著服得失之事為同母異父昆弟¶
　之服䘮服無文乎疑辭也不云自狄儀始者庾蔚云¶
　狄儀之前魯人先已行之¶
　存疑鄭氏康成曰親者屬大功是　孔氏頴逹曰同¶
<pb:KR1d0068_WYG_011-12a>¶
　父同母服期今但同母宜降一等服大功王肅乃云¶
　其子降繼父齊衰一等故服大功是以繼父齊衰為¶
　期服也　張子曰同母異父之昆弟狄儀服之齊衰¶
　是與親兄弟之服同如此則無分别無分别則禽獸¶
　之道也是知母而不知父齊衰三月髙曽正服無縁¶
　加之異姓或以為大功者亦似太過以小功服之可¶
　也¶
　案家語邾人有同母異父之昆弟死因顔克問於孔¶
<pb:KR1d0068_WYG_011-12b>¶
　子子曰同居繼父則從為之服不同居繼父且無服¶
　况其子乎是聖人固有定論矣何游夏不聞而各以¶
　臆說耶魏髙堂崇曰聖人制禮外親不過緦殊異内¶
　外之明理也外祖父母以尊加從母以名加皆小功¶
　舅緦而已同母異父之昆弟異族無屬於禮不當有¶
　服即同居亦當從同爨緦之例無縁大功乃重於外¶
　祖父母也鄭謂親者屬王肅難之言親屬謂出母之¶
　身不謂其子極當然王肅謂繼父服齊衰子降一等¶
<pb:KR1d0068_WYG_011-13a>¶
　故大功又非也馬昭駁王言繼父昆弟恩由於母不¶
　由繼父張融駁王言繼父同居有子為齊衰三月乃¶
　為其子大功非服之差合此&KR0070;説觀之則以孔子言¶
　無服為正¶
子思之母死於衛栁若謂子思曰子聖人之後也四方¶
於子乎觀禮子蓋慎諸子思曰吾何愼哉吾聞之有其¶
禮無其財君子弗行也有其禮有其財無其時君子弗¶
行也吾何慎哉¶
<pb:KR1d0068_WYG_011-13b>¶
　正義鄭氏康成曰子思孔子孫伯魚之子伯魚卒其¶
　妻嫁於衛栁若衛人也見子思欲為嫁母服恐其失¶
　禮戒之嫁母齊衰期(孔疏嫁母之服䘮服無文案䘮/服杖期章云父卒繼母嫁從為)¶
　(之服報則親母可知/故鄭約云齊衰期也)有禮無財謂時可行而財不足¶
　以備禮有禮有財無時謂財足以備禮而時不得行¶
　者子思謂時所止則止時所行則行無所疑也䘮之¶
　禮如子贈禭之屬不踰主人(孔疏若嫁母之家主人/貧乏雖有財不得過於)¶
　(主人故鄭謂贈/禭不踰主人也)　孔氏穎逹曰此論爲出母之喪行禮¶
<pb:KR1d0068_WYG_011-14a>¶
　之事譙周袁準竝云父卒母嫁非父所絶適子雖主¶
　祭猶宜服期而喪服為出母期嫁母與出母俱是絶¶
　族故知與出母同也¶
　通論姚氏舜牧曰䘮母有其禮矣致䘮有其財矣然¶
　時乎出嫁則與從父而終者異矣此雖有禮與財而¶
　亦有不可行者他日子上之母死子思曰為伋也妻¶
　者是為白也母不為伋也妻者是不為白也母則此¶
　之所謂有其禮有其財無其時君子弗行也其意斷¶
<pb:KR1d0068_WYG_011-14b>¶
　可識矣¶
　存疑游氏桂曰為嫁母服此後世之禮非先王之正¶
　也古之君子嚴於父母男女之别以為禽犢懐母不¶
　懐父君子惡之故父在為母期以厭降於父母出嫁¶
　而其禮之行有所不備以為母絶於天其尊統於父¶
　所以致謹於父之尊也若厚於嫁母而於父不親此¶
　禽犢之道謹於禮者之所畏也(案嫁母亦有出於不/得已而再適者則嫁)¶
　(母之罪不重於出母為出母期禮/有明文矣㳺氏持論亦似太過)¶
<pb:KR1d0068_WYG_011-15a>¶
　辨正吳氏澄曰禮父在為嫁母齊衰期父没為父後¶
　者則不服其時子思父伯魚久沒祖仲尼亦沒而其¶
　已嫁之母死於衛子思將為之服栁若戒以慎禮毋¶
　或厚於情而踰於禮時母嫁之家蓋貧子思雖欲備¶
　禮而不可踰䘮主故其心歉然謂吾方恨其不及於¶
　禮何事湏慎防其過於禮乎馬氏胡氏皆不曉栁若¶
　與子思所言慎字之意¶
縣子瑣曰吾聞之古者不降上下各以其親滕伯文為¶
<pb:KR1d0068_WYG_011-15b>¶
孟虎齊衰其叔父也為孟皮齊衰其叔父也(瑣息果反/滕徒登反)¶
　(為于/偽反)¶
　正義鄭氏康成曰古謂殷時也上不降逺下不降卑¶
　伯文殷時滕君也爵為伯名文　孔氏頴逹曰此論¶
　古者著服不降之義瑣縣子名據所聞而言也周禮¶
　以貴降賤以嫡降庶唯不降正耳而殷世以上雖貴¶
　不降賤上謂旁親族曽祖從祖及伯叔之班下謂從¶
　子從孫之流彼雖賤不以已尊降之猶各隨夲屬之¶
<pb:KR1d0068_WYG_011-16a>¶
　親輕重而服之孟虎乃滕伯之叔父而滕伯又孟皮¶
　之叔父言滕伯上為叔父下為兄弟之子皆著齊衰¶
　是上不降逺下不降卑也　庾氏蔚之曰上下猶尊¶
　卑正尊周禮猶不降則知所明者常尊也鄭恐尊名¶
　亂於正尊故變文言逺也¶
　通論朱子曰夏殷而上大概只是親親長長之意到¶
　得周來又添得許多貴貴底禮數如始封之君不臣¶
　諸父昆弟封君之子不臣諸父而臣昆弟期之䘮天¶
<pb:KR1d0068_WYG_011-16b>¶
　子諸侯絶大夫降然諸侯大夫尊同則亦不絶不降¶
　姊妹嫁諸侯者則亦不絶不降此皆天下之大經前¶
　世所未備到得周公搜剔出來立為定制更不可易¶
　案畧爵而專稱孟虎孟皮者明非諸侯大夫尊同者¶
　也殷道重親故通逺與卑均服之記兩舉上下以盡¶
　其義馬氏睎孟謂滕伯為二孟叔父吳氏澄謂二孟¶
　為滕伯叔父各執一邊古者不降二句都無著落¶
后木曰喪吾聞諸縣子曰夫喪不可不深長思也買棺¶
<pb:KR1d0068_WYG_011-17a>¶
外内易我死則亦然(易以/豉反)¶
　正義鄭氏康成曰后木魯孝公子惠伯鞏之後(孔疏/世夲)¶
　(孝公生惠伯革其後為厚氏世夲云革此云鞏世夲/云厚此云后其字異耳但惠伯子孫無名木者故注)¶
　(直云/其後)買棺外内易此孝子之事非所託(孔疏此是孝/子所為之事)¶
　(非是父母豫所/屬託譏后木也)　孔氏頴逹曰此論屬子以死事非¶
　禮之事孝子居䘮必深長慮買棺之時當令精好斲¶
　削内外使之平易后木述縣子之言以語其子　馮¶
　氏曰此條重在不可不深長思一句買棺之時内外¶
<pb:KR1d0068_WYG_011-17b>¶
　皆要精好此是孝子當為之事非是父母豫所屬託¶
　而曰我死則亦然記禮者譏失言也　方氏慤曰子¶
　思曰喪三日而殯凡附於身者必誠必信勿之有悔¶
　焉耳矣三月而葬凡附於棺者必誠必信勿之有悔¶
　焉耳矣此喪所以不可不深長思也買棺外内易亦¶
　其一端耳¶
曽子曰尸未設飾故帷堂小歛而徹帷仲梁子曰夫婦¶
方亂故帷堂小歛而徹帷(帷意/悲反)¶
<pb:KR1d0068_WYG_011-18a>¶
　正義鄭氏康成曰斂者動摇尸帷堂為人䙝之言方¶
　亂非也仲梁子魯人(孔疏左傳定公五年魯/有仲梁懐故知魯人)　孔氏¶
　穎逹曰自此至末失也論小斂失禮之事　陳氏澔¶
　曰始死去死衣用斂衾覆之以俟浴既復之後楔齒¶
　綴足畢具脯醢之奠事雖小定然尸猶未襲歛也故¶
　曰未設飾於是設帷於堂者不欲人䙝之也故小斂畢¶
　乃徹帷仲梁子謂夫婦方亂者以哭位未定也二子¶
　各言禮意言方亂非也　方氏慤曰人死斯惡之矣¶
<pb:KR1d0068_WYG_011-18b>¶
　以未設飾故帷堂蓋以防人之所惡也小斂則既設¶
　飾矣故徹帷焉若是則帷堂之禮為死者爾豈為生¶
　者哉而仲梁子以為夫婦方亂故帷堂則失禮之意¶
　逺矣¶
小斂之奠子游曰於東方曽子曰於西方斂斯席矣小¶
斂之奠在西方魯禮之末失也¶
　正義鄭氏康成曰曽子以俗說非又大斂奠於堂(孔/疏)¶
　(大斂之奠設於室/今鄭云堂傳寫誤)乃有席末失謂末世失禮之為也¶
<pb:KR1d0068_WYG_011-19a>¶
　　孔氏穎逹曰案士喪禮小斂之奠設於尸東無席¶
　魯之衰末小斂之奠設於西方又有席曽子見時如¶
　此將謂為禮故云小歛於西方其歛之時於此席上¶
　而設奠矣故記者正之云是魯人行禮末世失其法¶
　也　方氏慤曰小斂之奠於東方則孝子未忍死其¶
　親之意也¶
　案小歛畢奉尸侇於堂乃奠於尸東當尸右手如其¶
　能食也將大斂徹小斂奠設於序西南當西榮如設¶
<pb:KR1d0068_WYG_011-19b>¶
　於堂不忍使親湏臾無所憑然於西漸神之也大斂¶
　既殯乃設席於奥而奠彌神之也曽子謂於西方而¶
　又言斂斯席謂此小斂即設席於西皆因末俗之失¶
　也秦繼宗謂斂斯席矣是記者語未然¶
縣子曰綌衰繐裳非古也(綌去逆反/繐音歲)¶
　正義鄭氏康成曰非時尚輕涼慢禮　孔氏穎逹曰¶
　綌葛也繐布疏者時有䘮者不服麤衰但以疏葛為¶
　衰繐布為裳故云非古古謂周初制禮時也　陸氏¶
<pb:KR1d0068_WYG_011-20a>¶
　徳明曰綌粗葛布細而疏曰繐　方氏慤曰古之五¶
　服自斬至緦一以麻而各有升數若以綌為衰以繐¶
　為裳則取其輕凉而已故曰非古也¶
　案儀禮䘮服布衰裳牡麻絰卽葛五月又既葬即除¶
　之服有繐衰裳繐布細而疏五服不用小功雖輕必¶
　待三月變麻始改衰而就葛絰帶而五月今概用綌¶
　繐則非禮甚矣¶
子蒲卒哭者呼滅子皋曰若是野哉哭者改之¶
<pb:KR1d0068_WYG_011-20b>¶
　正義鄭氏康成曰滅蓋子蒲名惟復呼名(孔疏冀其/聞名而反)¶
　子皋孔子弟子髙柴野哉非之也　孔氏穎逹曰此¶
　論哭者呼名非禮之事野不逹禮也哭則敬鬼神不¶
　復呼名此家哭呼名子皋非之乃改也¶
杜橋之母之䘮宫中無相以為沽也(相息亮反/沽音古)¶
　正義鄭氏康成曰沽猶畧也　孔氏頴逹曰此論䘮¶
　湏立相導之事禮孝子䘮親悲迷不復自知禮節事¶
　儀皆湏人相導而杜橋家母死宫中不立相侍故時¶
<pb:KR1d0068_WYG_011-21a>¶
　人謂其於禮為粗畧¶
夫子曰始死羔裘𤣥冠者易之而已羔裘𤣥冠夫子不¶
以弔(易音/亦)¶
　正義鄭氏康成曰不以吉服弔䘮　孔氏頴逹曰此¶
　論始死易服小斂後不得吉服弔之事蓋養疾者朝¶
　服羔裘𤣥冠即朝服也始死則易去朝服著深衣記¶
　時有不易者又有小斂後羔裘弔者記人引孔子身¶
　行之禮以譏當時多失禮也　方氏慤曰吉服可以¶
<pb:KR1d0068_WYG_011-21b>¶
　養疾而不可以居喪故始死則易之不特䘮者易之¶
　弔者亦不服也¶
　存疑馬氏睎孟曰弔者在小斂之前猶當服羔裘𤣥¶
　&KR0227;以主人未成服弔者麻絰不敢先也故子游裼裘¶
　而弔小斂乃襲裘帶絰而入若夫子之羔裘𤣥冠不¶
　以弔者是言小斂之後也¶
　案家語季桓子死魯大夫朝服而弔子游問而夫子¶
　答之雖始死主人未成服而曰易之則必非羔裘𤣥¶
<pb:KR1d0068_WYG_011-22a>¶
　冠也¶
子㳺問䘮具夫子曰稱家之有亡子游曰有亡惡乎齊¶
夫子曰有毋過禮苟亡矣斂首足形還葬縣棺而封人¶
豈有非之者哉(稱尺證反亡音無惡音烏毋音無斂/力騐反還音旋縣音元封依注作窆)¶
　正義鄭氏康成曰惡乎齊問豐省之比也形體也還¶
　葬還之言便也言已斂即葬不待三月縣棺謂不設¶
　碑繂不備禮也封當為窆窆下棺也春秋傳作塴人¶
　豈有非之不責於人所不能也　孔氏穎逹曰此論¶
<pb:KR1d0068_WYG_011-22b>¶
　送終所須當辦具也稱猶隨也亡無也夫子言各隨¶
　其家計豐薄有無蓋禮有節限設若富家有正禮可¶
　依不得過之貧家既無財但使衣衾斂於首足形體¶
　不令露見而已斂竟便葬但手縣棺而下之同於庶¶
　人也　陳氏澔曰䘮具送終之儀物也惡乎齊言何¶
　以為厚薄之劑量也毋過禮不可以富而踰禮厚葬¶
　也還葬謂斂畢即葬不待日月之期不設碑繂人不¶
　非之者以無財則不可備禮也　姚氏舜牧曰稱便¶
<pb:KR1d0068_WYG_011-23a>¶
　是中道便是禮¶
　存疑王氏安石曰凡禮言封者復土以閉瘞之名爾¶
　何用改為窆乎王制庶人不封不樹易以不封不樹¶
　為古則周有封樹之制不必下逮庶人¶
　案古篆封字有□從之土會意即窆字也有圭從土¶
　丰諧聲亦作□乃訓髙也後混為一鄭氏始改讀窆¶
　以别之孔子葬於防封之崇四尺門人葬孔子三斬¶
　板而已封彼封指築墳言古葬者不封謂不築土也¶
<pb:KR1d0068_WYG_011-23b>¶
　周文故有封樹此言縣棺則封自當作窆指下棺言¶
　王説非也¶
司士賁告於子游曰請襲於牀子游曰諾縣子聞之曰¶
汰哉叔氏專以禮許人(賁音奔人名汰/又作大音泰)¶
　正義鄭氏康成曰時失之也子游當言禮然言諾非¶
　也叔氏子游氏　孔氏頴逹曰此論不可以禮許人¶
　之事襲皆在牀當時失禮襲在於地故司士賁告子¶
　游子游不據禮答之專輒許諾如禮出於己故縣子¶
<pb:KR1d0068_WYG_011-24a>¶
　譏之汰自矜大也　陳氏祥道曰君子之於言必則¶
　古昔稱先王則古昔所以夲其時稱先王所以本其¶
　人如此則有所受無所專也司士問襲牀之禮而子¶
　游諾之以其不知有所受無所專也　陳氏澔曰禮¶
　始死廢牀而置尸於地及復而不生則尸復登牀襲¶
　者斂之以衣也沐浴之後商祝襲祭服褖衣蓋布於¶
　牀上也飯含之後遷尸於襲上而衣之襲於牀者禮¶
　也後世禮失而襲於地則䙝矣司士知禮而請於子¶
<pb:KR1d0068_WYG_011-24b>¶
　游子游不稱禮而答之以諾所以起縣子之譏也汰¶
　矜大也言凡有咨問禮事者當㩀禮答之子游專輒¶
　許諾則如禮自已出矣是自矜大也　馬氏睎孟曰¶
　魂氣歸於天體魄歸於地人之所以死也故始死廢¶
　牀欲其近於地不復然後襲於牀¶
　案楊復儀禮圗云䘮大記有疾病廢牀之文儀禮則¶
　無然夲記云乃卒主人啼兄弟哭設牀笫當牖夫既¶
　設牀笫於乃卒之後則知疾病時廢牀與䘮大記合¶
<pb:KR1d0068_WYG_011-25a>¶
　然㩀檀弓曽子易簀反席而殁則不廢牀也記所謂¶
　設牀即䘮大記所謂含一牀襲一牀與小斂牀笫等¶
　皆非常寢之牀也古謂廢牀寢地冀其受氣以生夫¶
　人將死斷無藉地氣復生之理且地氣沁侵速之斃¶
　耳䘮大記所云古即有之亦不可用¶
宋襄公葬其夫人醯醢百甕曽子曰既曰明器矣而又¶
實之(醯呼兮反醢音/海甕烏弄反)¶
　正義鄭氏康成曰言名之為明器而與祭器皆實之¶
<pb:KR1d0068_WYG_011-25b>¶
　是亂鬼器與人器　陳氏澔曰夏專用明器而實其¶
　半虚其半殷人全用祭器亦實其半周人兼用二器¶
　則實人器而虗鬼器¶
　通論孔氏穎逹曰此論宋襄公失禮之事案春秋宋¶
　襄公卒在僖公二十三年至文公十六年猶有襄夫¶
　人在今得云宋襄葬其夫人者蓋襄公初取夫人爾¶
　既曰神明之器則當虗也案既夕禮陳明器後云無¶
　祭器鄭云士禮畧大夫以上兼用鬼器與人器人鬼¶
<pb:KR1d0068_WYG_011-26a>¶
　兼用則空鬼而實人士既無人器則亦實明器故既¶
　夕禮云罋三醯醢屑又云甒二醴酒也若夏后氏專¶
　用明器則分半以實之殷人全用祭器則亦分半以¶
　虗之周人兼用則亦實人而空鬼也¶
　存疑馬氏睎孟曰此譏其多於禮可也以為明器而¶
　不當實之則非矣豈曽子言殷人之禮有祭器而不¶
　必實明器與¶
　案既夕士禮此為諸侯禮有祭器又有明器孔氏實¶
<pb:KR1d0068_WYG_011-26b>¶
　人空鬼之説自不可易襄公百甕當是既實祭器并¶
　明器俱實故曽子譏之馬氏非之過矣且殷人全用¶
　祭器何明器之可言¶
孟獻子之䘮司徒旅歸四布夫子曰可也¶
　正義鄭氏康成曰獻子魯大夫仲孫蔑旅下士也司¶
　徒使下士歸四方之賻布時人皆貪夫子善其能㢘¶
　　孔氏頴逹曰此論䘮不貪利之事孟氏家臣司徒¶
　敬子禀承主人之意使旅下士歸還四方賻布之餘¶
<pb:KR1d0068_WYG_011-27a>¶
　盖四方賻泉布本助䘮用今既有餘故歸還之熊氏¶
　謂此司徒獻子家臣左傳叔孫氏之司馬鬷戾是家¶
　臣亦有司徒司馬也¶
　存疑吴氏澄曰家臣之賤應無稱司徒司馬者熊氏¶
　說非皇氏謂歸之君而君使司徒歸之者亦非但如¶
　鄭注云旅下士也司徒使下士歸四方之賻布是矣¶
　案周官諸大夫之䘮宰夫使其旅帥有司而治之宰¶
　夫者冢宰之下大夫也季孫魯國上卿實兼冢宰之¶
<pb:KR1d0068_WYG_011-27b>¶
　職司徒乃季孫之下大夫故其旅得為孟獻子之家¶
　治䘮也¶
　案少牢大夫禮也而有司馬刲羊之文則大夫家有¶
　司徒司馬可知吴氏論官制固允而謂季孫之下大¶
　夫為孟孫治䘮則未必然¶
讀賵曽子曰非古也是再告也¶
　正義鄭氏康成曰䘮禮祖而讀賵賔致命将行主人¶
　之史又讀賵所以存録之曽子言非禮　吴氏澄曰¶
<pb:KR1d0068_WYG_011-28a>¶
　案丑䘮禮下篇祖奠畢公賵賔賵其時賵者已致命¶
　於柩凡所賵之物書之於方及次日遣奠畢包牲行¶
　器之後主人之史讀賵若欲使人一一知之前既致¶
　命今又讀之是再告於神也蓋古者但有賵時致命¶
　之禮無後來再讀之理故曽子以為非古　陳氏澔¶
　曰車馬曰賵所以助主人之送葬也既受則書其人¶
　名與其物於方版葬時柩将行主人之史請讀此方¶
　版所書之賵葢於柩東當前東西面而讀之古者奠¶
<pb:KR1d0068_WYG_011-28b>¶
　之而不讀周則既奠而又讀焉故曽子以為再告也¶
成子髙寢疾慶遺入請曰子之病革矣如至乎大病則¶
如之何子髙曰吾聞之也生有益於人死不害於人吾¶
縱生無益於人吾可以死害於人乎哉我死則擇不食¶
之地而葬我焉(遺於季反又如/字革紀力反)¶
　正義鄭氏康成曰成子髙齊大夫國成伯髙父也(孔/疏)¶
　(齊有國子世夲懿伯生/貞孟貞孟生成伯髙父)慶遺入請觀其意也革急也¶
　遺慶封之族不食謂不墾畊(秦氏繼宗曰謂地不可/種五穀以供民食也)¶
<pb:KR1d0068_WYG_011-29a>¶
　　孔氏頴逹曰此論臨死不忘儉之事國氏也齊有¶
　國子髙　吳氏澄曰入請入卧内請其遺命也子髙¶
　自謂生不能利澤於人是無益於人也若死而葬人¶
　所耕墾之地以妨五榖是有害於人矣故擇不可耕¶
　墾之地而葬焉其意慊然不自足其言依於謙儉可¶
　謂賢矣　陳氏澔曰子髙諡成革亟也大病死也諱¶
　之之辭¶
　通論方氏慤曰子髙之愛人可知矣觀公叔文子樂¶
<pb:KR1d0068_WYG_011-29b>¶
　瑕丘而欲葬則子髙之所得不亦多乎¶
子夏問諸夫子曰居君之母與妻之䘮居處言語飲食¶
衎爾(衎苦/旦反)¶
　存疑鄭氏康成曰衎爾自得貎為小君惻隱不能至¶
　　孔氏穎逹曰此論臣服小君儀容之事居䖏以下¶
　是夫子答辭不云子曰者記人畧也　陳氏澔曰君¶
　母君妻雖皆小君皆服齊衰不杖期然恩義則淺矣¶
　故居其䘮則自䖏如此衎爾和適之貎¶
<pb:KR1d0068_WYG_011-30a>¶
　存異陸氏佃曰䘮雖輕惻隐不至則有之未有居之¶
　而樂者也子夏失問夫子是以不答¶
　案家語居處上有如之何子曰五字衎爾下有在䘮¶
　所則稱其服而已九字文義甚明當從之¶
賔客至無所館夫子曰生於我乎館死於我乎殯¶
　正義鄭氏康成曰仁者不厄人　方氏慤曰此言賔¶
　客論語言朋友互相備也　應氏鏞曰朋友以義合¶
　謂之賔客者自逺方而至也¶
<pb:KR1d0068_WYG_011-30b>¶
　案家語至無所館下有死無所殯四字此亦闕文記¶
　者約計夫子生平言他國客至有無所館者則夫子¶
　曰於我乎館有死無所殯者則夫子曰於我乎殯不¶
　忍其無歸覆載生成之心也或曰其至為夫子至也¶
　生既館之死亦殯之¶
國子髙曰葬也者藏也藏也者欲人之弗得見也是故¶
衣足以飾身棺周於衣椁周於棺土周於椁反壤樹之¶
哉(壤而/丈反)¶
<pb:KR1d0068_WYG_011-31a>¶
　正義鄭氏康成曰言皆所以為深邃人難發見之也¶
　國子髙成子髙也成諡也反覆也怪不如太古(孔疏/唐虞)¶
　(以上謂之太古易繫辭曰古之葬者厚衣之/以薪不封不樹今既封樹故曰怪不如太古)而反封¶
　樹之意在於儉非周禮也　孔氏頴逹曰此論重古¶
　非今之事子髙之意人死可惡故備以衣衾棺椁欲¶
　其深邃不使人知今乃反更封壤為墳而種樹以標¶
　之哉言不當封壤種樹也　方氏慤曰壤言封土以¶
　為墳樹言種樹以為表¶
<pb:KR1d0068_WYG_011-31b>¶
　通論馬氏睎孟曰古於死者衣之以薪葬諸中野而¶
　後世聖人特嚴慎終之禮故瓦棺堲周為不足易之¶
　以棺椁無使土侵膚被之以栁翣無使人惡於死凡¶
　此皆藏之弗得見者也周官冡人以爵等為之丘封¶
　之度與其樹數使知位秩之髙下命數之多寡所以¶
　遺後世子孫之識非以為觀羙者也封之崇四尺孔¶
　子之所不廢而國子髙非之亦異於禮矣¶
　案子髙自葬不食之地而其言葬也又苐以藏為説¶
<pb:KR1d0068_WYG_011-32a>¶
　視周末文勝之習逺矣或子髙懲當時有石椁三年¶
　醯醢百甕大害於禮者故作此語與死欲速朽同意¶
　與¶
孔子之䘮有自燕來觀者舎於子夏氏子夏曰聖人之¶
葬人與人之葬聖人也子何觀焉昔者夫子言之曰吾¶
見封之若堂者矣見若坊者矣見若覆夏屋者矣見若¶
斧者矣從若斧者焉馬鬛封之謂也今一日而三斬板¶
而已封尚行夫子之志乎哉(燕烏田反與鄭如字今作/平聲坊音防鬛力輒反)¶
<pb:KR1d0068_WYG_011-32b>¶
　正義鄭氏康成曰封築土為壟堂形四方而髙坊形¶
　旁殺平上而長覆謂茨瓦也夏屋今之門廡(孔疏夏/家之屋)¶
　(唯兩下而已無四/阿如漢之門廡)其形旁廣而卑斧形旁殺刃上而¶
　長孔子以為刃上難登狹又易為功故從若斧者焉¶
　馬鬛俗閒名(孔疏恐燕人不識故舉俗稱以語/之馬騣鬛之上其肉薄封形似之)板蓋¶
　廣二尺長六尺斬板謂斷其縮也三斷止之(孔疏築/墳之法)¶
　(安板側於兩邊用䋲約板令立納土板中築之令土/與板平斬所約䋲更置於見築土上又載土其中三)¶
　(徧如此其/墳乃成)旁殺蓋髙四尺其廣袤未聞也詩云縮板¶
<pb:KR1d0068_WYG_011-33a>¶
　以載尚庶㡬也　王氏肅曰言若聖人葬人與則人¶
　庶有異聞得來觀者若人之葬聖人與凡人何異而¶
　子何觀之有故下備述夫子所言四封之異以慰燕¶
　人逺觀之心使以為法也　孔氏頴逹曰此一節論¶
　葬夫子封墳之法舎住也燕國人來住子夏家也子¶
　夏歴述孔子之言又引今㑹古言今孔子墳止用一¶
　日之功儉約如此者是庶㡬慕行於孔子平生所志¶
　也孫毓云孔子墓魯城北門外西墳四方前髙後下¶
<pb:KR1d0068_WYG_011-33b>¶
　形似卧斧髙八九尺記似誤者孫所見或後人増益¶
　不與原葬同與　陳氏澔曰延陵季子之葬其子夫¶
　子尚往觀之今孔子之葬燕人來觀亦其宜也然子¶
　夏之意以為聖人葬人則事皆合禮人之葬聖人則¶
　未必皆合禮也故語之曰子以為聖人之葬人乎乃¶
　人之葬聖人也又何觀焉蓋謙辭也　馬氏睎孟曰¶
　古之人封之若堂者四方而髙難為功而易為虧故¶
　變之為若坊易為功矣然上平猶不免於虧故變之¶
<pb:KR1d0068_WYG_011-34a>¶
　為若覆夏屋旁廣而卑則難虧矣然必從若斧者功¶
　愈易而虧愈難此所貴於儉者也丘封以爵等為度¶
　而如此異者不失髙下之制而已矣¶
　通論陳氏祥道曰孔子以時人之封過泰也故欲從¶
　其殺者而已門人以夫子之志於儉也故一日三斬¶
　板以行夫子之志而已門人於封則儉於披崇練旐¶
　則不儉者儉則行夫子之志不儉則行門人之志行¶
　夫子之志所以救時行門人之志所以尊師也¶
<pb:KR1d0068_WYG_011-34b>¶
　存疑鄭氏康成曰與及也　孔氏頴逹曰子夏謂燕¶
　人云若聖人葬人及人葬聖人皆用一禮而子逺來¶
　何所觀乎¶
　案與當如王説作平聲鄭注不合語意¶
婦人不葛帶¶
　正義鄭氏康成曰婦人質不變重者至期除之卒哭¶
　變絰而已(孔疏絰首絰也婦/人輕首重要故也)　孔氏頴逹曰此論齊¶
　斬婦人帶要絰也葬後卒哭變麻易葛婦人重要不¶
<pb:KR1d0068_WYG_011-35a>¶
　變所重故不葛帶至期除之卒哭直變絰而已大功¶
　以下輕至卒哭並變為葛與男子同　陳氏澔曰禮¶
　婦人之帶牡麻結本卒哭丈夫去麻帶服葛帶而首¶
　絰不變婦人以葛為首絰易去首之麻絰而麻帶不¶
　變所謂不葛帶也既練則男子除絰婦人除帶¶
有薦新如朔奠¶
　正義鄭氏康成曰重新物為之殷奠　孔氏穎逹曰¶
　薦新謂未葬中閒得新味而薦亡者如朔奠者謂未¶
<pb:KR1d0068_WYG_011-35b>¶
　葬前月朔大奠於殯宫大奠則牲饌豐也朔禮視大¶
　斂士則特豚三鼎今若有新物及五榖始熟薦於亡¶
　者則其禮牲物如朔之奠也大夫以上則朔望大奠¶
　士但朔而不望　應氏鏞曰薦新於廟死者已逺則¶
　感傷或淺薦新於殯其痛尚新則感傷必重朔祭謂¶
　之大奠其禮視大斂薦新亦如之¶
　存疑應氏鏞曰如者謂男女各即位内外各從事而¶
　奠哭之儀如一也是禮之同非其物之同注謂殷奠¶
<pb:KR1d0068_WYG_011-36a>¶
　恐未然蓋經曰如朔奠非為之也¶
　案士䘮禮既殯有朝夕奠有朔奠及月半奠朝夕奠¶
　脯醢朔奠用特豚三鼎視朝夕奠為盛故曰殷朔望¶
　有定期薦新無定期薦新事若微然月令按候載之¶
　盖孝子因時怵愴之懐恃此以申故重其禮如此注¶
　説未可輕議也况㩀士䘮朝夕奠叙主賔男女之位¶
　甚詳朔奠不及哭位其如朝夕哭位可知若苐以如¶
　朔奠為男女之位等則朝夕奠亦然何必曰如朔奠¶
<pb:KR1d0068_WYG_011-36b>¶
既葬各以其服除¶
　正義鄭氏康成曰卒哭當變衰麻者變之(孔疏重親/各隨所受)¶
　(而變/服)或有除者不視主人(孔疏若三月之親至三月/數滿應除者葬竟各自除)¶
　(不待主人卒哭之變也哭陳/氏澔曰葬而虞虞而卒)　孔氏穎逹曰既葬謂¶
　三月葬竟後至卒哭¶
　案此既葬統天子諸侯大夫士庶非必大夫三月而¶
　葬也除謂變除之節蓋受服亦必去前服故統曰除¶
　也鄭注夲該孔疏特舉其一耳¶
<pb:KR1d0068_WYG_011-37a>¶
　餘論張子曰今人多歴年所而葬者亦當以改葬之¶
　服除蓋古者未葬則主人不除今既除之矣則猶當¶
　從改葬服禮改葬服緦久不葬者似難為虞祭以其¶
　無几筵也三日而省墓可也¶
池視重&KR0764;(重直/容反)¶
　正義鄭氏康成曰如屋之有承&KR0764;也承霤以木為之¶
　用行水(孔疏屋&KR0764;入此术中又從木/中而&KR0764;於地故此木為重&KR0764;)亦宫之飾也栁¶
　宫象也(孔疏生時既屋有重&KR0764;以/行水死時栁車亦象宫室)以竹為池衣以青¶
<pb:KR1d0068_WYG_011-37b>¶
　布(孔疏於車覆鼈甲之下牆帷之上織/竹為之形如籠衣以青布以承鼈甲)縣銅魚焉今¶
　宫中有承&KR0764;以銅為之　孔氏穎逹曰池者栁車之¶
　池也重&KR0764;屋承&KR0764;也天子則四注四面皆有重霤諸¶
　侯去後餘三大夫唯餘前後二士則唯一在前名之¶
　為池以象重&KR0764;方面之數各視生時重&KR0764;¶
　案孝子不忍死其親故䘮器以生時之具奉之帷荒¶
　既象屋故必設池以象重&KR0764;¶
君即位而為椑嵗一漆之藏焉(椑蒲/歴反)¶
<pb:KR1d0068_WYG_011-38a>¶
　正義鄭氏康成曰椑謂杝棺親尸者椑堅著之言也¶
　(孔疏謂漆之堅/强甓甓然也)天子椑内又有水兕革棺嵗一漆之¶
　若未成然藏焉虗之不令(陸氏徳明曰/令本又作合)　孔氏穎逹¶
　曰此論人君尊即位得為棺之事君諸侯也言諸侯¶
　則王可知人君無少長體尊備物故即位而造棺毎¶
　年一漆示如未成也不欲令人見故藏焉¶
　存疑孔氏頴逹曰鄭注不令一作不合令善也言虗¶
　之則不善故藏物於其中一作不合謂不以蓋合覆¶
<pb:KR1d0068_WYG_011-38b>¶
　其上(案言棺之藏但虗之不合不以蓋合覆/其上非謂必藏物棺中也作令字非)¶
復楔齒綴足飯設飾帷堂並作父兄命赴者(楔悉節反/綴竹劣反)¶
　(又竹衛反/飯煩晚反)¶
　正義鄭氏康成曰設飾謂遷尸又加新衣　孔氏穎¶
　逹曰此論始死之事復招魂也楔柱也招魂後用角¶
　柶柱亡人之齒令開使含時不閉也綴足者用燕几¶
　綴亡人之足令直使著屨時不辟戾也飯含也設飾¶
　謂襲斂遷尸之時又加著新衣也作起為也自復以¶
<pb:KR1d0068_WYG_011-39a>¶
　下諸事並起也赴亦復後之事死者生時有親識之¶
　人今死則其家宜使人往相赴告也　陳氏澔曰帷¶
　堂堂上設帷也六事一時並起故曰並作也¶
　存異鄭氏康成曰父兄命赴謂大夫以上也士主人¶
　親命之(孔疏士䘮禮孝/子自命赴者)　孔氏頴逹曰帷堂謂小斂¶
　時也¶
　案士䘮禮曰乃赴於君主人西階東南面命赴者拜¶
　送此赴君之禮也餘無主人命赴之文蓋始死時孝¶
<pb:KR1d0068_WYG_011-39b>¶
　子悲痛迷瞀故諸父諸兄代為命赴君尊故親命而¶
　拜送之也鄭誤以士喪禮命赴為凡赴皆然而因以¶
　為士大夫尊卑之别非也　又案士䘮禮始死設奠¶
　即曰帷堂不待小斂¶
君復於小寝大寢小祖大祖庫門四郊¶
　正義鄭氏康成曰尊者求之備也亦他日所嘗有事¶
　　孔氏穎逹曰此明人君禮備復處多也君王侯也¶
　周禮夏采以冕服復於太廟其小廟則祭僕復之小¶
<pb:KR1d0068_WYG_011-40a>¶
　寢大寝則隸僕復之四郊夏采復之諸侯則小臣復¶
　　馬氏睎孟曰寢所居䖏之地祖所有事之地門所¶
　出入之地郊所嘗至之地君復必於此者蓋魂氣之¶
　往亦未離生時熟習之地也觀此則死生之説可知¶
　矣　陳氏澔曰天子之郭門曰皋門明堂位言魯之¶
　庫門即天子皋門是庫門者郭門也¶
　存疑孔氏頴逹曰前曰廟後曰寢爾雅云室有東西¶
　廂曰廟無東西廂而有室曰寢小寝謂髙祖以下之¶
<pb:KR1d0068_WYG_011-40b>¶
　寝大寢謂天子始祖諸侯大祖之寝也¶
　案寝君寢也春秋公薨於小寝周官六寝注云王之¶
　大寝一小寢六宫寢為人君居䖏之地故復始於此¶
　士䘮禮所謂復者升自東榮中屋是也由宫寝至於¶
　廟由廟至於門由門至於郊先近後逺其序如此鄭¶
　注周禮隸僕掌五寝掃除糞洒誤為廟寝此疏本其¶
　說言之豈有舎其現在居䖏之六寝於廟又先寝後¶
　廟之理當以馬氏說為是¶
<pb:KR1d0068_WYG_011-41a>¶
喪不剝奠也與祭肉也與(剝邦角反/與音餘)¶
　正義鄭氏康成曰剝猶倮也有牲肉則巾之(孔疏士/䘮禮小)¶
　(斂陳一鼎既斂奠於尸東祝/受巾巾之是牲肉巾之也)為其久設塵埃加也脯¶
　醢之奠不巾(孔疏始死脯醢醴酒奠於尸東無巾又/殯後朝夕乃奠醴酒脯醢如初設不巾)¶
　(是脯醢/不巾也)　孔氏頴逹曰此論祭肉不可露見之事與¶
　是語辭謂䘮不倮露奠者為有祭肉也無祭肉即得¶
　倮露¶
　案或云剝者徹之疾也祭肉之徹以疾為敬故詩曰¶
<pb:KR1d0068_WYG_011-41b>¶
　諸宰君婦廢徹不遲惟䘮之奠則藉以依神故朝奠¶
　至夕乃徹夕奠至朝乃徹言此䘮之不徹奠者孝子¶
　不死其親如待其食而猶未食之至情也與寜比以¶
　神道事者之祭肉以疾徹為敬也與玩文似當如此¶
　解其說與注别存之以備一義¶
既殯旬而布材與明器¶
　正義鄭氏康成曰木工宜乾腊且豫成材椁材也¶
　孔氏頴逹曰此論葬禮湏豫暴之事布班也殯後十¶
<pb:KR1d0068_WYG_011-42a>¶
　日班布告下覓椁材及送葬明器之材士䘮禮筮宅¶
　吉左還椁獻明器之材於殯門外是也　王氏安石¶
　曰布陳也　陳氏澔曰布者分列而暴乾之也¶
　案士䘮禮有獻材獻素獻成三節在筮宅後以已成¶
　者言此殯後十日則庀材之始布字三説不同然亦¶
　彼此相足蓋惟告下覓材乃能陳布暴乾之也¶
朝奠日出夕奠逮日(逮音代或/大計反)¶
　正義鄭氏康成曰隂陽交接庶㡬遇之(吴氏澄曰隂/闇陽明出者)¶
<pb:KR1d0068_WYG_011-42b>¶
　(由闇而明隂交接陽也及日將入由明而闇陽交接/隂也奠者所以聚死者之神死而神混於天地隂陽)¶
　(之中故於天地隂/陽交接之際求之)　方氏慤曰逮日者及日也於日¶
　未没之時為及日矣朝奠以象朝時之食夕奠以象¶
　夕時之食孝子事死如事生也¶
　案此二語當在䘮不剝奠上士䘮禮朝哭先徹&KR0043;奠¶
　乃設朝奠設奠時有燭者以奠設室中雖日出猶闇¶
　也¶
父母之䘮哭無時使必知其反也¶
<pb:KR1d0068_WYG_011-43a>¶
　正義鄭氏康成曰使謂既練反必有祭　孔氏頴逹¶
　曰禮哭無時有三種一是初䘮未殯之前哭不絶聲¶
　二是殯後除朝夕哭之外廬中思憶則哭三是小祥¶
　之後哀至而哭或一日二日而無復朝夕之時也此¶
　謂小祥後君使之還家當必設祭告親之神令知其¶
　反亦出必告反必面之義也¶
　存疑鄭氏康成曰或時為君服金革之事¶
　辨正孔氏頴逹曰禮運云三年之䘮期不使則期外¶
<pb:KR1d0068_WYG_011-43b>¶
　可使也而曽子問云卒哭服金革之事無辟此魯侯¶
　有為為之也卒哭而使非正禮也¶
練練衣黄裏縓緣葛要絰繩屨無絇角瑱鹿裘衡長袪¶
袪裼之可也(縓元絹反緣悦絹反要一遥反絰大結反/絇其俱反瑱吐練反衡依注作横華彭反)¶
　(袪起魚反一/音丘㩀反)¶
　正義鄭氏康成曰黄之色卑於纁縓纁之類明外除¶
　也瑱充耳也吉時以玉人君有瑱衡當為横字之誤¶
　也袪謂褎緣袂口也練而為裘横廣之又長之又為¶
<pb:KR1d0068_WYG_011-44a>¶
　袪則先時狹短無袪可知裼表裘也有袪而裼之備¶
　飾也吉時麛裘玉藻曰麛裘青豻褎絞衣以裼之鹿¶
　裘亦用絞乎　孔氏頴逹曰練小祥也小祥而著練¶
　冠練中衣故曰練也練衣者練為中衣黄裏者黄為¶
　中衣裏也正服不可變中衣非正服但承衰而已故¶
　小祥而為之黄袷裏也縓緣者縓為淺絳色纁是赤¶
　色其色華美黄雖是正色質卑於纁爾雅一染謂之縓¶
　三染謂之纁故鄭言纁類也緣謂中衣領及褎緣也¶
<pb:KR1d0068_WYG_011-44b>¶
　裏用黄而領緣用縓者領緣外也明其外除故飾見¶
　外也葛要絰者小祥男子去首絰唯餘要葛也繩屨¶
　者父母䘮菅屨卒哭受齊衰蒯藨屨至小祥受大功¶
　繩麻屨也絇屨頭飾也吉有䘮無角瑱者初䘮無瑱¶
　小祥微飾以角為之冬時吉凶衣裏皆有裘吉時則¶
　貴賤有異䘮時則同用大鹿皮為之小祥之前裘狹¶
　而短袂又無袪小祥稍飾故更横廣又長之且為袪¶
　如此三法也裼謂裘上又加衣也為吉轉文故加裼¶
<pb:KR1d0068_WYG_011-45a>¶
　之可也明小祥時外有衰衰内有練中衣中衣内有¶
　裼衣裼衣内有鹿裘鹿裘内自有常著襦衣也¶
　通論呂氏大臨曰斬疏繐大功小功緦錫皆曰衰䘮¶
　正服也練麻皆曰衣䘮變服也至親以期斷加隆而¶
　三年故加隆之服者正服當除有所不忍故為之變¶
　服以至於再期也斬衰之冠鍛而勿&KR0069;錫則緦而加¶
　&KR0069;錫則事布而不事縷服雖輕而衰在内竊意練衣¶
　之升當如功衰加&KR0069;事布當如錫有緣與裏當如衣¶
<pb:KR1d0068_WYG_011-45b>¶
　衰則無緣與裏故比功衰則輕功衰卒哭所受比麻¶
　衣則重大祥麻衣麻衣吉服也情文之殺義當然也¶
　諸侯之䘮慈母公子為其母皆無服使不可純凶而¶
　占筮除䘮不當受弔昔之人皆變用練冠以從事則¶
　練冠者非正服明矣惟鄭氏功衰為既練之後功衰¶
　自是卒哭所受六升之服正服大功七升則六升成¶
　布所可為功不可皆為練服(案大功降服七升正八/升義九升為父既練衰)¶
　(七升故曰功衰若葬卒哭止/受以成布六升不得名功衰)首絰除矣七升之冠六¶
<pb:KR1d0068_WYG_011-46a>¶
　升之衰皆易而練矣屨而繩矣所不變者要絰與杖¶
　而已蓋天地已易四時已變哀亦不可無節故從而¶
　多變也　馬氏睎孟曰哀痛至甚則耳無聞目無見¶
　也而哀殺則能有聞矣故又為角瑱以充之¶
　餘論朱子曰菅屨疏屨今不可考今畧以輕重推之¶
　斬衰用今草鞋齊衰用麻鞋可也麻鞋今卒伍所著¶
　者　吳氏澄曰衣自肩上直垂至下為從袖自衣側¶
　旁逹左右為横居䘮之裘其横袖短則左右盡䖏不¶
<pb:KR1d0068_WYG_011-46b>¶
　露見於外練後漸文則横長其袖與吉裘同前裘雖¶
　有裼但裼衣之正身而不至袖練後則裼衣掩至袖¶
　口可也¶
　案裘以輕為羙鹿大麑小是鹿裘粗而麑裘精也雖¶
　居䘮冬必鹿裘禦寒以保身也至練就此稍加飾焉¶
有殯聞逺兄弟之䘮雖緦必往非兄弟雖鄰不往所識¶
其兄弟不同居者皆弔¶
　正義鄭氏康成曰雖緦必往親骨肉也雖鄰不往疏¶
<pb:KR1d0068_WYG_011-47a>¶
　無親也就其家弔之成恩舊也　皇氏侃曰所識其¶
　兄弟不同居者皆弔此别更起文不連有殯之事¶
　孔氏頴逹曰此論哭弔之事所識謂非兄弟又非疏¶
　外平生知識往來今若身死其兄弟雖不同居亦就¶
　往弔之以死者與我有恩舊也兄弟不同居尚往弔¶
　之則死者子孫就弔可知舉疏以見親也　方氏慤¶
　曰緦最服之輕者服之輕猶必往况其重者乎同姓¶
　之恩隆也鄰最居之近者居之近猶不往况其逺者¶
<pb:KR1d0068_WYG_011-47b>¶
　乎異姓之恩殺也¶
　存異皇氏侃曰所識者謂識其死者之兄弟是小功¶
　以下之親既識兄弟雖不同居者皆一一就弔之¶
　案三年之䘮不弔正謂不弔鄉鄰非兄弟之䘮亦不¶
　往也雜記三年之䘮雖功衰不弔如有服而將往哭¶
　之則服其服而往此經云雖緦必往正謂服其緦而¶
　往也又子張死曽子有母之䘮齊衰而往哭之曰我¶
　弔也與哉蓋謂哭死而非弔生也則有殯不可弔所¶
<pb:KR1d0068_WYG_011-48a>¶
　識之喪矣當以皇氏不連有殯為是至所識當指死¶
　者皇氏謂識死者之兄弟則未然¶
天子之棺四重水兕革棺被之其厚三寸杝棺一梓棺二¶
四者皆周棺束縮二衡三衽每束一柏棺以端長六尺(重/直)¶
　(龍反被皮寄反厚胡豆反杝/羊支反梓音子衽而審反)¶
　正義鄭氏康成曰尚深邃也諸公三重諸侯再重大夫¶
　一重士不重(孔疏天子四重上公三重去水牛餘兕/杝屬大棺侯伯子男再重又去兕餘杝)¶
　(屬大棺大夫一重又去杝餘屬大也/棺也士不重又去屬惟單用大棺)水兕革棺謂以¶
<pb:KR1d0068_WYG_011-48b>¶
　水牛兕牛之革為棺被革各厚三寸(孔疏水兕二皮/並不能厚三寸)¶
　(故合被之/令厚三寸)合六寸也此為一重杝棺所謂椑棺也爾¶
　雅曰椴杝也(孔疏此/為二重)梓棺二謂屬與大棺也(孔疏屬/三重大)¶
　(棺四重/凡五物)周帀也凡棺用能濕之物衡亦當為横衽今¶
　小要衽或作漆或作髹(孔疏小要其形兩頭廣中央/小  陳氏澔曰如今之銀則)¶
　(子不言何物/其亦木乎)以端題湊其方葢一尺(孔疏天子椁材/每段長六尺而)¶
　(方一尺天子以下庶人以上鄭注喪大記具之知其方/一尺者以庶人四寸之棺五寸之椁椁厚於棺一寸君)¶
　(大棺八寸君謂諸侯則天子之棺或當九寸其椁厚一尺/也椁材並皆從下壘至上始為題湊湊鄉也言木之頭相)¶
<pb:KR1d0068_WYG_011-49a>¶
　(鄉而作/四阿也)　孔氏頴逹曰此論天子以下棺椁厚薄長¶
　短之事天子大棺厚八寸屬六寸椑四寸又二皮六¶
　寸合二尺四寸上公去水牛之三寸合二尺一寸諸¶
　侯又去兕牛之三寸合一尺八寸列國上卿又除椑¶
　之四寸合一尺四寸大夫大棺六寸屬四寸合一尺¶
　士則不重但大棺六寸故庶人四寸矣二皮能濕故¶
　最在裏近尸杝亦能濕故次皮諸侯無革則杝親尸¶
　杝棺之外又有屬棺屬棺之外又有大棺大棺與屬¶
<pb:KR1d0068_WYG_011-49b>¶
　棺並用梓故云梓棺二也四者皆周者謂四重之棺¶
　上下四方皆周帀也惟椁不周下有茵上有抗席故¶
　也古棺木無釘故用皮束合之縱束者用二行横束¶
　者三行衽每束一者棺不用釘先鑿棺邊及兩頭合¶
　際䖏作坎形以小要連之令固棺束並相對毎束之¶
　處以一行之衽連之若豎束之䖏則豎著其衽以連¶
　棺蓋及底木使與棺頭尾之材相固也天子椁用柏¶
　諸侯松大夫柏士雜木鄭注方相職云天子椁柏黄¶
<pb:KR1d0068_WYG_011-50a>¶
　腸為裏(胡氏銓曰以柏木黄心/累於棺外謂之黄腸)而表以石焉端猶頭¶
　也積柏材作椁並葺材頭故曰以端　陳氏澔曰衣¶
　之縫合䖏曰衽以小要連合棺與蓋之際故亦名衽¶
　　陸氏佃曰此不數椁故曰四重¶
　案椁材天子大夫同而諸侯異者於近别嫌也¶
天子之哭諸侯也爵弁絰䊷衣或曰使有司哭之為之¶
不以樂食(䊷一作緇一作/純同側其反)¶
　正義鄭氏康成曰天子服士之祭服以哭之明為變¶
<pb:KR1d0068_WYG_011-50b>¶
　也(胡氏銓曰諸侯薨在國/天子遥哭之故服士服)周禮王弔諸侯弁絰緦衰¶
　天子至尊不見尸柩不弔服麻不加於采此言絰衍¶
　字也時人間有弁絰因云之爾使有司哭之非也哀¶
　戚之事不可虛不以樂食蓋在殯斂之間(孔䟽鄭以/意斷不用)¶
　(樂之/期也)　孔氏頴逹曰此論天子哭諸侯之事遥哭之¶
　故不服緦衰而服爵弁䊷衣為之不以樂食此是記¶
　者之言非復或人之説也天子食有樂今哭諸侯故¶
　食不復奏樂　陳氏澔曰諸侯薨而赴於天子天子¶
<pb:KR1d0068_WYG_011-51a>¶
　哭之　方氏慤曰爵弁其色如爵䊷衣音緇以其色¶
　如之¶
　通論陸氏佃曰禮記無韋弁周官無爵弁韋弁即爵¶
　弁也周官無綦弁尚書無皮弁綦弁即皮弁也綦弁¶
　爵弁言色韋弁皮弁言物¶
　案春官司服天子為諸侯緦服此記以為爵弁䊷衣¶
　先儒皆以遙哭言之豈臨䘮則弔服遥哭不弔服邪¶
　五服之國天子多不能臨䘮則為諸侯緦衰服於何¶
<pb:KR1d0068_WYG_011-51b>¶
　時乎蓋純絲也緦言細如絲則䊷服即緦衰也服問¶
　公為卿大夫錫衰以居出亦如之則天子為諸侯緦¶
　衰以居出亦如之矣特當事弁絰不當事但弁而不¶
　絰耳春秋王室卑則時且有弁而哭者故記者因記¶
　之又春官司服疏君為臣弔服既𦵏除之諸侯五月¶
　而葬王使人㑹葬則未葬以前皆不以樂食也春秋¶
　諸侯之葬或渴或慢則葬期未可必故鄭注殯斂之¶
　間言蓋以疑之孔謂鄭以意斷則未&KR0192;可知已¶
<pb:KR1d0068_WYG_011-52a>¶
天子之殯也菆塗龍輴以椁加斧於椁上畢塗屋天子¶
之禮也(菆才官反/輴勑倫反)¶
　正義鄭氏康成曰菆木以周龍輴如椁而塗之天子¶
　殯以輴車畫轅為龍斧謂之黼白黑文也以刺繡於¶
　縿幕加椁以覆棺已乃屋其上盡塗之　孔氏頴逹¶
　曰此論菆塗為古天子殯法也菆叢也謂用木叢棺¶
　而四面塗之故云菆塗龍輴殯時用輴車載柩而畫¶
　轅為龍也以椁者題湊菆木象椁之形也斧謂繡覆¶
<pb:KR1d0068_WYG_011-52b>¶
　棺之衣為斧文也先菆四面為椁使上與棺齊而上¶
　猶開也以棺衣從椁上入覆於棺故云加斧於椁上¶
　也畢盡也斧覆既竟又四注為屋以覆於上而下四¶
　面盡塗之　陳氏澔曰案菆塗龍輴是輴車亦在殯¶
　中非脱去輴車而殯棺也　吳氏澄曰菆木以周龍¶
　輴即所謂椁也鄭氏謂之如椁者釋此椁字所以名¶
　為椁之義蓋椁猶郭也外城周於内城者為郭故外¶
　棺周於内棺者亦名為椁其義如外城之郭也¶
<pb:KR1d0068_WYG_011-53a>¶
　案此節以菆塗龍輴以椁為句以如也葬時有椁此¶
　殯時叢木亦如之下又詳其法言四旁叢木與椁平¶
　乃於棺上加斧幬覆於棺上叢木皆題湊中髙四周¶
　卑如此既畢而後塗之則成屋之四注矣¶
唯天子之䘮有别姓而哭(别彼/列反)¶
　正義鄭氏康成曰使諸侯同姓異姓庶姓相從而為¶
　位别於朝覲來時朝覲爵同同位(孔疏朝覲爵同同/位則不分别同姓)¶
　(異姓然覲禮諸侯受舎於廟同姓西面異姓東面者/覲禮先公而後侯先侯而後伯是亦爵同同位但就)¶
<pb:KR1d0068_WYG_011-53b>¶
　(同姓之中/先爵尊爾)　孔氏頴逹曰此論哭天子之事鄭注周¶
　禮云異姓謂王昏姻甥舅庶姓謂與王無親者¶
　案周之宗盟異姓為後故哭同姓先異姓後庶姓則¶
　尤後也若諸侯則子入卿大夫序入而哭不分同異¶
　姓矣¶
魯哀公誄孔丘曰天不遺耆老莫相予位焉嗚呼哀哉¶
尼父(誄力軌反耆巨支反/相息亮反父音甫)¶
　正義鄭氏康成曰誄其行以為諡也莫無也相佐也¶
<pb:KR1d0068_WYG_011-54a>¶
　言孔子死無佐助我處位者　孔氏頴逹曰此論哀¶
　公誄孔子之事孔子以哀公十六年夏四月己丑卒¶
　天不遺耆老以下誄辭也遺置也耆老謂孔子也嗚¶
　呼哀哉傷痛之辭也父字也丈夫之羙稱也　陸氏¶
　佃曰㩀左傳所録公誄之曰旻天不弔不憖遺一老¶
　俾屏余一人以在位不脩春秋之辭也今記脩之如¶
　此　朱子曰誄者哀死而述其行之辭　陳氏澔曰¶
　稱孔丘者君臣之辭　姚氏舜牧曰生不能宗其道¶
<pb:KR1d0068_WYG_011-54b>¶
　於其死也誄之其亦所謂虚辭也與¶
　存疑鄭氏康成曰尼父因其字以為之諡　孔氏頴¶
　逹曰尼諡也(案説見戰乗丘/且諡法無尼)¶
國亡大縣邑公卿大夫士皆厭冠哭於大廟三日君不¶
舉或曰君舉而哭於后土(厭于葉反/大音泰)¶
　正義鄭氏康成曰軍敗失地以䘮歸也厭冠今䘮冠¶
　其服未聞后土社也　孔氏頴逹曰此論人君為國¶
　致憂之事公孤也國既失地是諸侯無徳所招故諸¶
<pb:KR1d0068_WYG_011-55a>¶
　臣皆著䘮冠而哭於君之太廟三日失地為先祖所¶
　哀故在廟也臣既於廟三日哭故君亦三日不舉樂¶
　又有或者言亦舉樂而自於社中哭之社主土故也¶
　　庾氏蔚之曰舉謂舉饌周禮膳夫王日一舉(案王/制云)¶
　(天子食日/舉以樂)¶
　辨正應氏鏞曰哭於大廟者傷祖宗基業之虧損哭¶
　於后土者傷土地封疆之朘削也不舉自貶損也曰¶
　君舉者非也¶
<pb:KR1d0068_WYG_011-55b>¶
　案周禮大司馬若師不功則厭而奉主車鄭注厭䘮¶
　冠也左傳秦伯素服郊次鄉師而哭則哭之服其素¶
　服與¶
孔子惡野哭者(惡烏/路反)¶
　正義鄭氏康成曰為其變衆周禮銜枚氏掌禁&KR1127;呼¶
　歎嗚於國中者行歌哭於國中之道者　張子曰有¶
　服者之䘮不哭諸家而哭於野是惡凶事也所知自¶
　當哭於野又若奔䘮者安得不哭於道¶
<pb:KR1d0068_WYG_011-56a>¶
　存異孔氏頴逹曰哭非其地謂之野　方氏慤曰子¶
　蒲卒哭者呼滅子皋曰若是野哉孔子之所惡者以¶
　其如此故家語之文連言之¶
　辨正陳氏澔曰哭所知於野必設位而帷之以成禮¶
　此或郊野之際道路之間哭非其地又且倉卒行之¶
　使人疑駭故惡之也孔氏方氏說恐未然¶
未仕者不敢稅人如税人則以父兄之命(稅始鋭反/又吐外反)¶
　正義鄭氏康成曰不專家財也稅謂遺於人　孔氏¶
<pb:KR1d0068_WYG_011-56b>¶
　頴逹曰此論人子之法税人謂已仕者也雖得遺人¶
　亦必當稱父兄以將之　陳氏澔曰未仕者身未尊¶
　顯故内則不可專家財外則不可私恩惠也或有情¶
　義之所不得已而當遺者則稱尊者之命而行之(案/孔)¶
　(陳二說對舉乃/備故並存之)¶
士備入而后朝夕踊¶
　正義鄭氏康成曰備猶盡也國君之䘮嫌主人哭入¶
　則踊　孔氏頴逹曰此論君䘮羣臣朝夕哭踊之事¶
<pb:KR1d0068_WYG_011-57a>¶
　嗣君雖先入即位哭必待諸臣皆入列位畢後乃俱¶
　踊也士卑最後故舉士入為畢也所入有前後孝子¶
　哀深故前入踊必相視以為節故俟齊也¶
　案士䘮禮朝夕哭門外主人後即位而先入門哭然¶
　後賔以次入其踊則又以徹者奠者之升降為節是¶
　士入後然後徹與奠以為踊節也¶
祥而縞是月禫徙月樂(縞古老反禫大/感反樂音岳)¶
　正義鄭氏康成曰縞冠素紕也徙月樂言禫明月可¶
<pb:KR1d0068_WYG_011-57b>¶
　以用樂　孔氏頴逹曰祥大祥也縞冠素紕大祥日¶
　著之故小記云除成䘮者其祭朝服縞冠既禫徙月¶
　而樂作禮之正也　方氏慤曰玊藻縞冠素紕既祥¶
　之冠是月禫徙月樂者魯人朝祥而莫歌孔子以為¶
　踰月則其善者以此¶
君於士有賜帟(帟音/亦)¶
　正義鄭氏康成曰帟幕之小者所以承塵賜之則張¶
　於殯上大夫以上幕人職供焉　孔氏頴逹曰賜恩¶
<pb:KR1d0068_WYG_011-58a>¶
　賜也士惟有君恩賜之乃得有帟也¶
　案天官幕人大䘮共帷幕幄帟綬鄭謂在旁曰帷在¶
　上曰幕帟在幕及幄中坐上承塵幄帟皆以繒為之¶
　大䘮王禮故帷幕帟具供若士則苐有帷䘮大記所¶
　謂塗上帷之是也帟則惟賜而後有之蓋與夷槃賜¶
　冰同¶
　¶
　¶
<pb:KR1d0068_WYG_011-58b>¶
　¶
　¶
　¶
　¶
　¶
　¶
　¶
欽定禮記義疏卷十一¶
