# -*- mode: mandoku-view -*-
#+TITLE: 欽定禮記義疏
#+DATE: 2015-09-23 09:38:31
#+PROPERTY: JUAN 58
<pb:KR1d0068_WYG_058-1a>¶
欽定四庫全書¶
欽定禮記義疏卷五十八¶
　喪大記第二十二之二¶
小斂於戸内大斂於阼君以簟席大夫以蒲席士以葦¶
席(簟徒㸃反/葦于鬼反)¶
　正義鄭氏康成曰簟細葦席也三者下皆有莞(孔疏/始死)¶
　(至大斂用席皆有莞也大夫辟君上席以蒲若吉禮/則蒲在莞下故司几筵蒲席繢純加莞席紛純與此)¶
　(異/也)　孔氏頴達曰此明君大夫士小斂大斂所用之¶
<pb:KR1d0068_WYG_058-1b>¶
　席士卑不嫌故得與君同用簟也案士喪禮記云設¶
　牀當牖下莞上簟士喪經云布席户内下莞上簟謂¶
　小斂也大斂云布席如初¶
　案說文簟竹席蒲與葦皆草席黄氏日抄云簟¶
　細蒲次之葦麄見君與大夫士隆殺之别士喪¶
　禮下莞上簟孔疏士卑不嫌得與君同或記者¶
　傳聞異辭¶
小斂布絞縮者一横者三君錦衾大夫縞衾士緇衾皆¶
<pb:KR1d0068_WYG_058-2a>¶
一衣十有九稱君陳衣於序東大夫士陳衣於房中皆¶
西領北上絞紟不在列(絞户交反縮所六反縞古/老反稱尺證反紟其鴆反)¶
　正義鄭氏康成曰絞旣斂所用束堅之者縮從也衣¶
　十有九稱法天地之終數也(孔疏天數終於九地數/終於十人既終故以天)¶
　(地終數/斂之也)士喪禮小斂陳衣於房中南領西上與大夫¶
　異今此同亦蓋天子之士也絞紟不在列以其不成¶
　稱不連數也小斂無紟(孔疏以下大斂言布絞/布紟此但言布絞知之)因絞¶
　不在列見之也或曰縮者二　孔氏穎逹曰以布爲¶
<pb:KR1d0068_WYG_058-2b>¶
　絞從者一幅竪置於尸下横者三幅亦在尸下從者¶
　在横者之上每幅之末析為三片以結束為便也君¶
　大夫士各用一衾故云皆一舒衾於此絞上君大夫¶
　士同用十九稱衣布於衾上然後舉尸於衣上屈衣¶
　裹又屈衾裹之然後以絞束之絞紟不在十九稱之¶
　列¶
　存疑孔氏頴達曰房中者東房大夫士惟有東房也¶
　辨正朱子曰公食大夫禮記筵出自東房注曰天子¶
<pb:KR1d0068_WYG_058-3a>¶
　諸侯左右房賈氏曰言左對右言東對西大夫士惟¶
　東房西室故直云房而已然案聘禮賓館于大夫士¶
　君使&KR0056;還玉於館也賓退負右房則大夫士亦有右¶
　房矣又鄉飲酒禮記薦出自左房少牢饋食禮主婦¶
　薦自東房亦有左房東房之稱當考¶
　總論孔氏頴逹曰此以下至絺綌紵不入廣明君大¶
　夫士小斂大斂及禭所用之衣并所陳之處此明小¶
　斂之衣¶
<pb:KR1d0068_WYG_058-3b>¶
大斂布絞縮者三横者五布紟二衾君大夫士一也君¶
陳衣於庭百稱北領西上大夫陳衣於序東五十稱西¶
領南上士陳衣於序東三十稱西領南上絞紟如朝服¶
絞一幅爲三不辟紟五幅無紞(幅一作畐方服反辟補/麥反又音璧紞丁覽反)¶
　正義鄭氏康成曰二衾者或覆之或薦之如朝服者¶
　謂布精麄朝服十五升(孔疏絞紟布/皆十五升)小斂之絞也廣¶
　終幅析其末以爲堅之强也(孔疏小斂布少用全/幅布欲得堅束力强)大¶
　練之絞一幅三析用之以爲堅之急也(孔疏凡物細/則束縳牢急)¶
<pb:KR1d0068_WYG_058-4a>¶
　(大斂衣多/故須急也)紞以組類爲之綴之領側(孔疏領被/頭側被旁)若今¶
　被識矣生時禪被有識(孔疏識記也故案生/時恐其或倒  記之)死者去¶
　之異於生也士喪禮大斂亦陳衣於房中南領西上¶
　與大夫異今此又同亦蓋天子之士紞或爲點　孔¶
　氏頴逹曰此明大斂之事布絞縮者三取布一幅裂¶
　作三片直用之兩頭裂中央不通横者五者又取布¶
　二幅分裂作六片用五片横於縮下布紟當在絞上¶
　以絞束之二衾者一是始死覆尸者士喪禮幠用斂¶
<pb:KR1d0068_WYG_058-4b>¶
　衾注大斂所幷用之衾一是大斂時復制士旣然明¶
　大夫以上亦然君陳衣百稱者衣多故陳在庭爲榮¶
　鄭注雜記篇襲禮大夫五諸侯七上公九天子十二¶
　稱則此大斂天子當百二十稱上公九十稱侯伯子¶
　男七十稱今云君百稱者據上公舉全數言之北領¶
　謂尸在堂也西上由西階取之便也大夫士小斂衣¶
　少統於尸故北上大斂衣多故南上亦取之便也絞¶
　以一幅之布分爲三段辟擘也小斂絞全幅析裂其¶
<pb:KR1d0068_WYG_058-5a>¶
　末爲三大斂之絞旣小不復擘裂其末　吳氏澄曰¶
　辟讀如闢開也小斂之絞以布之全幅為數大斂之¶
　絞以布之小片為數大斂横縮之絞八片皆狹小故¶
　結束處不用更辟裂之小斂横縮之絞是全幅之布¶
　則其末須是剪開為三方可結束紟五幅者蓋用布¶
　五幅聮合為一如今稱布被斂衾直鋪布衾横鋪斂¶
　時先緊捲布紟以包裹斂衾然後結束縮絞之三縮¶
　絞結束畢然後結束横絞之五也¶
<pb:KR1d0068_WYG_058-5b>¶
　存異皇氏侃曰紟禪被也取置絞束之下擬用以舉¶
　尸也孝經云衣衾而舉之是也¶
小斂之衣祭服不倒君無禭大夫士畢主人之祭服親¶
戚之衣受之不以即陳小斂君大夫士皆用複衣複衾¶
大斂君大夫士祭服無算君褶衣褶衾大夫士猶小斂¶
也(禭音遂&KR0232;音/福褶音牒)¶
　正義鄭氏康成曰不倒尊祭服也斂者要方散衣有¶
　倒君無襚者不陳不以斂也褶祫也君衣尚多去其¶
<pb:KR1d0068_WYG_058-6a>¶
　著也　孔氏頴逹曰祭服謂死者所得用也小斂十¶
　九稱不悉著之但用裹尸要取其方衣有倒領在足¶
　閒者惟祭服不倒也君斂悉用己衣臣有致襚不得¶
　陳用也大夫士降於君小斂則先畢盡用已正服乃¶
　用賔客禭者也用衣之羙者故言祭服若親屬有也¶
　相送受之而不以即陳列也士喪禮鄭注云大功以¶
　上有同財之義禭之不將命自即陳於房中小功以¶
　下及同姓皆將命(案親者禭不將命衆兄弟外兄弟/使人將命不親致朋友則親致之)¶
<pb:KR1d0068_WYG_058-6b>¶
　(親者禮畧其情重疏/者禮隆其情淺也)祭服無算算數也大斂所有祭¶
　服皆用之無限數也大夫士猶小斂主人猶用複衣¶
　複衾若襚亦得用祫也故士䘮禮云襚以褶　陳氏¶
　澔曰複衣複衾衣衾之有綿纊者¶
　存疑熊氏安生曰君無禭大夫士謂君不合以衣禭¶
　大夫士　孔氏頴逹曰雖有君禭不陳不以斂至大¶
　斂則得用君禭　胡氏銓曰此謂小斂若大斂則君¶
　有禭士喪禮具之¶
<pb:KR1d0068_WYG_058-7a>¶
　辨正吳氏澄曰此章每節皆言君與大夫士三者之禮¶
　如熊説則此節不言君禮而但言大夫士禮與前後不¶
　合孔氏兩存其義猶或有疑胡氏專主其説則偏矣¶
袍必有表不禪衣必有裳謂之一稱(禪音/單)¶
　正義鄭氏康成曰袍䙝衣必有以表之乃成稱也雜¶
　記曰子羔之襲繭衣裳與税衣纁衻為一是也(孔疏/&KR0129;繭)¶
　(衣上加税衣/表之乃成稱)論語當暑袗絺綌必表而出之亦為其¶
　䙝也(孔疏証冬夏並/用袍上並加表)　熊氏安生曰䙝衣所用尊卑¶
<pb:KR1d0068_WYG_058-7b>¶
　不同士襲而用䙝衣故士䘮禮陳襲事爵弁服皮弁¶
　服禒衣純衣注云禒所以表袍是襲有袍士䘮禮小¶
　斂云祭服次散衣次注云縁衣以下袍繭之屬是小¶
　斂有袍士䘮禮大斂散衣是亦有袍若大夫襲亦有¶
　袍斂則必用正服不用䙝衣若公則襲及大小斂皆¶
　不用䙝衣雜記公襲無袍繭襲輕尚無則大小斂無¶
　可知也　孔氏頴逹曰袍有衣以表之不使禪露也¶
　　陸氏徳明曰衣單&KR0232;具曰稱　黄氏震曰袍必有表¶
<pb:KR1d0068_WYG_058-8a>¶
　内外相稱衣必有裳上下相稱¶
　案袍必有表乃爲一稱男子禮服衣與裳殊恐止有¶
　衣無裳故又言必有裳¶
凡陳衣者實之篋取衣者亦以篋升降者自西階凡陳¶
衣不詘非列采不入絺綌紵不入(篋苦協反詘丘/勿反紵直呂反)¶
　正義鄭氏康成曰取猶受也不屈謂舒而不卷也列¶
　采謂正服之色也絺綌紵當暑之䙝衣也襲尸重形¶
　冬夏用袍及斂則用正服　孔氏頴逹曰列采謂五¶
<pb:KR1d0068_WYG_058-8b>¶
　方正色非列采謂雜色不入陳之也絺是細葛綌是¶
　麄葛紵是紵布此䙝衣也　陳氏澔曰陳衣者實之¶
　篋自篋中取而陳之也取衣收取禭者所委之衣也¶
　　吳氏澄曰篋盛之者示慎重不輕䙝之意自西階者¶
　主人雖死視之如生不敢由主人之階也¶
凡斂者袒遷尸者襲君之喪大胥是斂衆胥佐之大夫¶
之喪大胥侍之衆胥是斂士之喪胥爲侍士是斂¶
　正義鄭氏康成曰袒者於事便也侍猶臨也大祝之¶
<pb:KR1d0068_WYG_058-9a>¶
　職大喪贊斂喪祝卿大夫之喪掌斂士喪禮商祝主¶
　斂　孔氏頴逹曰此明斂所用之人大小斂事多故¶
　袒為便遷尸入棺事少故襲大祝是接神者君尊故¶
　使親執斂事是猶執也衆祝喪祝也賤故副佐大祝¶
　大夫卑故大祝侍之侍謂臨檢之也君應有侍者不¶
　知何人也䘮祝卑故親執斂也士之䘮䘮祝臨之士¶
　之朋友來助斂也士䘮禮士舉遷尸是也商祝祝習¶
　商禮者¶
<pb:KR1d0068_WYG_058-9b>¶
　存疑鄭氏康成曰胥樂官也不掌䘮事胥當為祝字¶
　之誤也¶
　辨正吳氏澄曰大胥非謂樂官之大胥案周官大祝¶
　之下有胥四人所謂大胥者大祝之胥也喪祝之下¶
　有胥四人所謂衆胥者衆祝之胥也大祝之爵為下¶
　大夫喪祝之爵為上士非能親執斂役者故雖身親¶
　涖事而各以其下之胥服勞侯國之祝雖非四命之¶
　下大夫三命之上士等而差之其命數大祝當降國¶
<pb:KR1d0068_WYG_058-10a>¶
　&KR0056;一等衆祝當降二等胥各四人當亦如王朝之數¶
　國君之斂大胥四人親斂衆胥二人佐之以足六人¶
　之數祝官臨檢記雖不言孔疏謂君應有侍者不¶
　知何人蓋大祝也大夫之斂則大胥二人臨檢衆胥¶
　四人親斂士之斂則衆胥二人臨檢士之友四人自¶
　斂¶
小斂大斂祭服不倒皆左衽結絞不紐(紐女/九反)¶
　正義鄭氏康成曰左衽衽向左反生時也　孔氏頴¶
<pb:KR1d0068_WYG_058-10b>¶
　逹曰此明斂衣之法前已言小斂不倒此又並言者¶
　為下諸事出也衽衣&KR0109;也生向右左手解抽帶便也¶
　死則&KR0109;向左示不復解生時帶並為屈紐使易抽解¶
　若死則無復解義故絞束畢結之不為紐也(案衣原/有兩衽)¶
　(但生則右衽在外死則/左衽在外所謂襲也)¶
斂者既斂必哭士與其執事則斂斂焉則為之壹不食¶
凡斂者六人(與音預其/當作共)¶
　正義鄭氏康成曰斂者必使所與執事者不欲妄人¶
<pb:KR1d0068_WYG_058-11a>¶
　䙝之執或為&KR3306;　孔氏頴逹曰斂者謂大祝衆祝之¶
　屬以其與亡者或臣舊或有㤙今手為執事專心則¶
　増感故斂竟皆哭也士與其執事謂平生曽與亡者¶
　共執事今與喪所助斂若不經共執事則䙝惡之不¶
　使斂也生經有㤙死又為之斂為之廢壹食斂兩邉¶
　各三人故用六人凡者貴賤同也¶
　存疑吳氏澄曰上言既斂必哭蓋通為大胥衆胥及¶
　士而言此言一不食蓋專為士之生嘗共事死又與¶
<pb:KR1d0068_WYG_058-11b>¶
　斂者言其情厚於大胥衆胥等也¶
君錦冒黼殺綴旁七大夫𤣥冒黼殺綴旁五士緇冒赬¶
殺綴旁三凡冒質長與手齊殺三尺自小斂以往用夷¶
衾夷衾質殺之裁猶冒也(冒莫報反/殺色戒反)¶
　正義鄭氏康成曰冒者既襲所以韜尸重形也殺冒¶
　之下帬韜足上行者也小斂又覆以夷衾裁猶制也¶
　字或為材　孔氏頴逹曰此明尊卑冒制冒謂襲後¶
　小斂前所用以韜尸也冒有質殺者作兩囊各縫合¶
<pb:KR1d0068_WYG_058-12a>¶
　一頭又縫連一邉餘一邉不縫兩囊皆然也上者曰¶
　質下者曰殺君質用錦殺用黼制如直囊其用之先¶
　以殺韜足而上後以質韜首而下綴旁七者不縫之¶
　邉上下安七帶綴以結之也大夫綴旁五士旁三者¶
　尊卑之差也鄭注士喪禮云上𤣥下纁象天地也以¶
　此推之士赬殺則君大夫畫殺為斧文也几冐謂通¶
　貴賤也冒之質從頭韜來至下長短與手相齊也殺¶
　從足韜上長三尺徃猶後也小斂前有冒小斂後衣¶
<pb:KR1d0068_WYG_058-12b>¶
　多故用夷衾覆之夷衾所用上齊於手下三尺所用¶
　繒色及長短制度如冒之質殺但不復為囊及旁綴¶
　也　又曰始死幠用斂衾是大斂之衾自小斂以前¶
　覆尸至小斂時君錦衾大夫縞素士緇衾用之小斂¶
　斂訖别制夷衾以覆之其小斂以前所用大斂之衾¶
　者小斂以後停而不用至将大斂及陳衣又更制一¶
　衾主用大斂也所謂大斂二衾者其夷衾至大斂時¶
　所用無文當應總入大斂衣内并斂之也¶
<pb:KR1d0068_WYG_058-13a>¶
君将大斂子弁絰即位於序端卿大夫即位於堂亷楹¶
西北面東上父兄堂下北面夫人命婦尸西東面外宗¶
房中南面小臣鋪席商祝鋪絞紟衾衣士盥於盤上士¶
舉遷尸於斂上卒斂宰告子馮之踊夫人東面亦如之¶
　(鋪普吳反又音敷/馮音憑下並同)¶
　正義鄭氏康成曰子弁絰者未成服(孔疏成服則著/䘮冠弁是未成)¶
　(服小斂亦然雜記小斂/環絰公大夫士一也)弁如爵弁而素大夫之喪子¶
　亦弁絰　孔氏頴逹曰此明君大斂時節也序謂東¶
<pb:KR1d0068_WYG_058-13b>¶
　序端謂序之南頭&KR0056;大夫謂羣臣也堂廉謂堂基南¶
　畔廉稜之上楹謂南近堂廉者子既在序端故羣臣¶
　立於基上東楹之西也父兄諸父諸兄不仕者以其¶
　賤故在堂下鄉北以東為上也若士亦在堂下外宗¶
　君姑姊妹之女及姨舅之女也輕故在房中而鄉南¶
　鋪席謂下莞上簟敷於阼階上供大斂也商祝鋪絞¶
　紟衾衣等致於小臣所鋪席上以待尸也士亦喪祝¶
　之屬周禮喪祝上士二人中士四人下士八人将舉¶
<pb:KR1d0068_WYG_058-14a>¶
　尸故先盥手於盤上也斂上即斂䖏宰告者斂畢大¶
　宰告孝子也孝子得告馮尸而起踊夫人亦馮尸而¶
　踊馮竟乃斂於棺¶
大夫之喪将大斂既鋪絞紟衾衣君至主人迎先入門¶
右巫止於門外君釋菜祝先入升堂君即位於序端&KR0056;¶
大夫即位於堂廉楹西北面東上主人房外南面主婦¶
尸西東面遷尸卒斂宰告主人降北面於堂下君撫之¶
主人拜稽顙君降升主人馮之命主婦馮之(菜注如字/今作采)¶
<pb:KR1d0068_WYG_058-14b>¶
　正義鄭氏康成曰先入右者入門而右也巫止者君¶
　行必與巫巫主辟凶邪也釋菜禮門神也必禮門神¶
　者禮君非問疾弔喪不入諸臣之家也主人房外南¶
　面大夫之子尊得升視斂也　孔氏頴逹曰此明大¶
　夫大斂節也主人適子也出門迎君望見馬首不哭¶
　不拜先還入門右北面以待君至不哭厭於君不敢¶
　伸其私恩也巫止門外者君臨臣喪巫祝桃茢至門¶
　恐主人惡之且禮敬主人故不将巫入對尸柩士喪¶
<pb:KR1d0068_WYG_058-15a>¶
　禮云巫止於廟門外祝代之故先君而入門升自阼¶
　階也君隨祝後而升堂即位於東序之端阼階上之¶
　東是適子臨斂䖏也主人房外南面者鄉者在門右¶
　君升則主人亦升立君之北東房之外面向南俱欲¶
　視斂也遷尸者鄉鋪絞紟衾衣而君至今列位畢故¶
　舉尸於鋪衣上也主人得告斂畢降西階堂下鄉北¶
　立待君者君臣情重方為分異故斂竟君以手撫案¶
　尸與之別主人見君撫尸故在堂下拜稽顙以禮君¶
<pb:KR1d0068_WYG_058-15b>¶
　之恩君降者撫尸畢而下堂也升主人者君命升之¶
　也主人升自西階由足西面馮尸不當君所君又命¶
　主婦馮之士喪禮其子不得升故鄭注大夫之子尊¶
　得升視斂也¶
　案士喪禮君釋菜入門注疏訓為釋菜禮門神也與¶
　此記釋菜之解正同蓋古人蘋蘩之菜可薦鬼神故¶
　月令有入學釋菜之節學記有皮弁祭菜之儀其明¶
　證也或謂菜當作采謂時未成服故君釋采色之服¶
<pb:KR1d0068_WYG_058-16a>¶
　而素服以入也抑知君臨臣喪當未成服而徃則君¶
　仍朝服如既成服而往則君又自衣疑衰也又安有¶
　所為采服而臨入門時始釋之哉或説謬已¶
士之喪将大斂君不在其餘禮猶大夫也¶
　正義鄭氏康成曰其餘謂卿大夫及主婦之位(孔疏/鋪衣)¶
　(列位男女之儀/悉如大夫也)　孔氏頴逹曰此明士斂之節士喪¶
　卑無恩君不視斂故云君不在也若有大夫來而君¶
　在位則&KR0056;大夫位亦在堂廉近西也¶
<pb:KR1d0068_WYG_058-16b>¶
鋪絞紟踊鋪衾踊鋪衣踊遷(尸/)踊斂衣踊斂衾踊斂絞¶
紟踊¶
　正義鄭氏康成曰目孝子踊節　吳氏澄曰踊之節¶
　君大夫士之禮皆同大斂當此之節則孝子必踊也¶
君撫大夫撫内命婦大夫撫室老撫姪娣君大夫馮父¶
母妻長子不馮庻子士馮父母妻長子庻子庻子有子¶
則父母不馮其尸凡馮尸者父母先妻子後君於臣撫¶
之父母於子執之子於父母馮之婦於舅姑奉之舅姑¶
<pb:KR1d0068_WYG_058-17a>¶
於婦撫之妻於夫拘之夫於妻於昆弟執之馮尸不當¶
君所凡馮尸興必踊(長竹杖反/奉芳勇反)¶
　正義鄭氏康成曰撫以手案之也内命婦君之世婦¶
　馮謂扶持服膺也君於臣撫之至夫與妻於昆弟執¶
　之此恩之淺深尊卑之儀也馮之類必當心馮尸不¶
　當君所不敢與尊者所馮同䖏也凡馮尸興必踊悲¶
　哀之至馮尸必坐　孔氏頴逹曰此明撫尸及馮尸¶
　之節大夫貴故君自撫之大夫以室老為貴臣以姪¶
<pb:KR1d0068_WYG_058-17b>¶
　娣為貴妾死則為之服故並撫之也君大夫自主父¶
　母妻長子四人喪故同馮之馮父母撫妻子并云馮¶
　通言耳士賤故馮及庻子謂庻子無子者也有子則¶
　不馮君大夫之庻子雖無子不得馮也凡馮尸者凡¶
　主人也父母先妻子後謂尸之父母妻子也君尊於¶
　臣但以手撫案尸心身不服膺也父母於子執之當¶
　心上衣也子於父母馮之服膺心上也婦於舅姑尊¶
　故奉當心上衣也舅姑於婦亦手案尸心與君為臣¶
<pb:KR1d0068_WYG_058-18a>¶
　同也妻於夫拘之微引心上衣輕於馮重於執也夫¶
　於妻於昆弟亦執心上衣也不當君所者君已馮心¶
　則餘入馮者宜少辟之凡馮尸必哀殞故起必踊泄¶
　之馮者為重奉次之拘次之執次之尊者則馮奉卑¶
　者則撫執執雖輕於撫而恩深故君於臣撫父母於¶
　子報是兼有尊卑深淺也士喪禮君坐撫當心此下¶
　云馮尸不當君所明君不撫得當君所也　吳氏澄¶
　曰總言之皆謂之馮尸分言之則有馮奉拘撫執五¶
<pb:KR1d0068_WYG_058-18b>¶
　者之異撫在拘執之間¶
　案馮者俯而就之其統名也馮必當心以我悲切之¶
　心致之猶若欲彼知之也撫以一手親之奉以兩手¶
　為恭也拘執既馮其心又摻其手詩摻執子之袪摻¶
　執子之手若與之握别亦執緩而拘廹也¶
父母之喪居倚廬不塗寢苫枕凷非喪事不言君為廬¶
宫之大夫士襢之既葬柱楣塗廬不於顯者君大夫士¶
皆宫之凡非適子者自未葬以於隠者為廬(苫始占反/枕之鴆反)¶
<pb:KR1d0068_WYG_058-19a>¶
　(凷苫内反疏云定本無枕凷字/䄠章善反楣音眉適丁歴反)¶
　正義鄭氏康成曰宫謂圍障之也襢袒也謂不障不¶
　於顯者不塗見面於隠者為廬不欲人屬目蓋廬於¶
　東南角既葬猶然　孔氏頴逹曰廬者中門外東墻¶
　下&KR0029;木為廬以草夾障不用泥塗之孝子居於廬中¶
　寢卧於苫頭枕於凷志在悲哀若非喪事口不言説¶
　也君廬外以帷障之如宫牆大夫士其廬袒露不帷¶
　障也既葬情殺故柱楣稍舉以納日光又以泥塗辟¶
<pb:KR1d0068_WYG_058-19b>¶
　風寒不塗廬外顯處也大夫士既葬故得宫之凡非¶
　適子謂庻子也既非喪主故於東南角隠映處為廬¶
　葬竟亦然　聶氏崇義曰凡起廬先以一木横於牆¶
　下去牆五尺卧於地為楣即立五椽於上斜倚東牆¶
　上以草苫蓋之其南北面亦以草屏之向北開門¶
　案儀禮鄭注云倚廬倚木為廬在中門外東方又云¶
　柱楣所謂梁闇於中門外屋下壘墼為之不塗塈謂¶
　之堊室今合此下文推之是初喪之廬東倚東壁西¶
<pb:KR1d0068_WYG_058-20a>¶
　楣著於地但以草夾障之而北户既葬乃舉楣起之¶
　下加以柱使稍髙廣旁加壘墼使稍堅固成室矣而¶
　猶不塗至練則堊其牆使白謂之堊室為飾也至祥¶
　并黝其地使黒彌飾也¶
　總論孔氏頴逹曰此以下至兄不次於弟明君大夫¶
　士遭喪斬衰齊衰大功等居廬及堊室至祥禫以來¶
　降殺之節此論遭喪居廬之禮¶
既葬與人立君言王事不言國事大夫士言公事不言¶
<pb:KR1d0068_WYG_058-20b>¶
家事¶
　正義鄭氏康成曰此常禮也(孔疏庾云曽子問三年/之喪不羣立旅行此與)¶
　(人立為常者以下經大判為常且曾/子問據無事時此有事須言故也)　孔氏頴逹曰¶
　此明居喪常禮未葬不與人並立君諸侯也王天子¶
　也既葬可並立則諸侯可言天子事猶不私言己國¶
　事公君也大夫士亦得言君事未可言私事¶
君既葬王政入於國既卒哭而服王事大夫士既葬公¶
政入於家既卒哭弁絰帶金革之事無辟也(辟音/避)¶
<pb:KR1d0068_WYG_058-21a>¶
　正義鄭氏康成曰此權禮(孔疏據曾子問/魯公有為為之)弁絰帶者¶
　變喪服而弔服輕可以即事也(孔疏變服重弔/服輕故從戎便)　孔¶
　氏頴逹曰國家有事孝子不得遵常禮故從權也葬¶
　竟未卒哭王事謂王之政令入于己國也既卒哭則¶
　出為王服金革之事公政謂國之政令入大夫家卒¶
　哭則有變服今服弔服以從金革之事無所避也國¶
　君言服王事則此亦服國事國君當亦弁絰但君尊¶
　不言奪服耳然此弁絰謂弔服帶謂喪服雖弔服而¶
<pb:KR1d0068_WYG_058-21b>¶
　有要絰異凡弔也¶
既練居堊室不與人居君謀國政大夫士謀家事既祥¶
黝堊祥而外無哭者禫而内無哭者樂作矣故也(黝於/紏反)¶
　(堊烏路反/禫大感反)¶
　正義鄭氏康成曰黝堊堊室之飾也地謂之黝牆謂¶
　之堊(孔疏釋/宫文)外無哭者於門外不哭也内無哭者入¶
　門不哭也禫踰月而可作樂(孔疏魯人朝祥莫歌/孔子言踰月則善)樂¶
　作無哭者(孔疏以祥踰月作/樂故禫時無哭)　孔氏頴逹曰此論練¶
<pb:KR1d0068_WYG_058-22a>¶
　及祥禫之節練居堊室猶不與人居也練後漸輕故¶
　君大夫士得謀己國家事也祥大祥也黝黑也平治¶
　其地令黑堊白也新塗堊牆壁令白稍飾故也外即¶
　中門外堊室中也祥之日鼓素琴故中門外不哭若¶
　有弔者則入即位哭也内中門也樂作矣句釋禫之¶
　無哭不釋祥之無哭皇氏謂祥之日鼓素琴句釋祥¶
　禫二時非鄭義禫踰月定本作祥是祥踰月而可作¶
　樂也¶
<pb:KR1d0068_WYG_058-22b>¶
　存疑孔氏頴逹曰祥已懸八音於庭是樂作矣故門¶
　内不復哭也¶
禫而從御吉祭而復寢期居廬終喪不御於内者父在¶
為母為妻齊衰期者大功布衰九月者皆三月不御於¶
内婦人不居廬不寢苫喪父母既練而歸期九月者既¶
葬而歸(齊音咨衰七回反/期音基為於偽反)¶
　正義鄭氏康成曰從御御婦人也(孔疏杜預以為禫/而從御謂從政御)¶
　(職事鄭必為御婦人者下文云期居廬終䘮不/御於内既言不御於内故知此御是御婦人也)復寢¶
<pb:KR1d0068_WYG_058-23a>¶
　不復宿殯宫也(孔疏案間𫝊既祥復寢謂不宿中門/外復扵殯宫之寢此復寢謂平常之)¶
　(寢文同義别故鄭/注不復宿殯宫也)歸謂歸夫家也(孔疏女子出嫁為/祖父母及兄弟為)¶
　(父後者皆期九月謂夲是期而降在大功者案䘮服/記女子為父母卒哭折筓首鄭注謂卒哭䘮之大事)¶
　(畢可以歸於夫家此云既練不同者䘮服注云可以/歸是可歸之節其實歸時在練後也  案女子出嫁)¶
　(惟祖父母及兄弟為父後者正期不降若惟叔父母/姑姊妹逆降九月衆兄弟姪出降九月象筓而折其)¶
　(首為太/飾也)　孔氏頴逹曰此釋禫節¶
　通論孔氏頴逹曰吉祭而復寢者謂禫祭之後同月¶
　之内值吉祭之節行吉祭訖而復寢不待踰月若不¶
<pb:KR1d0068_WYG_058-23b>¶
　當四時吉祭則待踰月吉祭乃復寢故士虞記云中¶
　月禫是月也吉祭猶未配注云是月是禫月也當四¶
　時之祭月則祭也亦不待踰月故熊氏云不當四時¶
　祭月則待踰月也¶
　案吉祭吉禘也謂之禘者以諦視昭穆也蓋三年喪¶
　畢将致死者之主於廟必祧一逺主故因時遞遷而¶
　虛禰廟以待新主之入至此合祭祖廟以審視昭穆¶
　當秋冬則謂之吉祫當春夏則謂之吉禘春秋閔二¶
<pb:KR1d0068_WYG_058-24a>¶
　年吉禘於荘公襄十六年傳冬穆叔如晋晋人答穆¶
　叔曰以寡君之未禘祀皆此祭非大禘也但此祭在¶
　二十七月禫祭之後亦必遇四時當祭乃行之魯荘¶
　公三十二年八月薨至閔二年五月裁二十二月而¶
　遽行吉禘故左氏譏其速若僖八年禘於太廟文二¶
　年大事於太廟則又為大禘與此禘不同諸儒多混¶
　而一之故其説多鑿又從御即孟獻子之比御乃比¶
　次婦人使之當御復寢乃入内寢即孟獻子比御而¶
<pb:KR1d0068_WYG_058-24b>¶
　不入之入也¶
公之喪大夫俟練士卒哭而歸¶
　存疑鄭氏康成曰此公公士大夫有地者也(孔疏其/臣呼此)¶
　(有地大夫之君為公故曰公之䘮知此公是公士大/夫有地者以其臣大夫待練士待卒哭故知非正君)¶
　(案雜記大夫次於公館以終喪/士練而歸彼謂正君與此殊也)其大夫士歸者謂素¶
　在君所食都邑之臣(皇氏侃曰素先也君所食都邑/謂公士大夫之君采地言公士)¶
　(大夫在朝廷而死此臣先在其君所食之采邑君䘮/而來服至小祥而各反故云歸也  熊氏安生曰素)¶
　(在君之所謂此家臣為大夫者素先在君所也都邑/之臣謂家臣不在君所出外食於都邑者也今君䘮)¶
<pb:KR1d0068_WYG_058-25a>¶
　(皆在至練及卒&KR0152;後素在君所者歸於家素食都邑/者歸於都邑  孔疏皇説於文便而理不包如熊解)¶
　(則鄭當云素在君所及食都/邑之臣今不云及其義疑也)¶
　案鄭以此文與雜記不同故以此公為士大夫有采¶
　地者大夫士皆其家臣夫古人名分甚嚴恐無士大¶
　夫有采地得稱公之理春秋惟楚僭王故其大夫僭¶
　公如申公葉公不當以是為正禮且通篇皆辨君大¶
　夫士之禮不同不應至此忽亂之又檀弓亦有公之¶
　喪諸逹官之長杖句公之喪謂君喪安得此獨異訓¶
<pb:KR1d0068_WYG_058-25b>¶
　乎疑此所指大夫士與雜記大夫士有内外之異耳¶
　君薨未葬以前諸臣以逺近相次入臨至既葬卒哭¶
　則都邑之大夫猶留俟練下邑之士卒哭即歸以治¶
　民至於既練則任政之大夫猶次於公館以終喪分¶
　職之士可歸其家以治職更有親近之士如僕人射¶
　人之屬亦留公館以終喪則居堊室與大夫居廬㣲¶
　不同是此文與雜記未嘗不可通也¶
大夫士父母之喪既練而歸朔月忌日則帚哭於宗室¶
<pb:KR1d0068_WYG_058-26a>¶
諸父兄弟之喪既卒哭而歸¶
　正義鄭氏康成曰歸謂歸其宫也忌日死日也宗室¶
　宗子之家謂殯宫也禮命士以上父子異宫　孔氏¶
　頴逹曰此明庻子遭喪歸家之節大夫士謂庻子為¶
　大夫士也適子則終喪在殯宫朔月朔望也雖練各¶
　歸至忌日及朔望則歸殯宫也諸父諸兄弟並期為¶
　輕故至卒哭而各歸賀氏云此弟謂適弟則庻兄為¶
　之次不云兄不次於弟謂庻弟也¶
<pb:KR1d0068_WYG_058-26b>¶
　案言大夫士者大夫士期而從政故既練可歸不然¶
　誰非人子適長方朝夕堊室不與人居而庻子獨棄¶
　几筵而歸乎婦人於父母之喪既練而歸今以三年¶
　斬衰而同於降服之女於心安乎公羊傳閔子騫腰¶
　絰服事既而曰古之道不即人心退而致仕孔子善¶
　之則不歸者其正歸者其權也¶
父不次於子兄不次於弟¶
　正義鄭氏康咸曰不次謂不就其殯宫為次而居¶
<pb:KR1d0068_WYG_058-27a>¶
　孔氏穎逹曰父兄尊者¶
君於大夫世婦大斂焉為之賜則小斂焉於外命婦既¶
加蓋而君至於士既殯而徃為之賜大斂焉夫人於世¶
婦大斂焉為之賜小斂焉於諸妻為之賜大斂焉於大¶
夫外命婦既殯而徃¶
　正義鄭氏康成曰為之賜謂有恩恵也加蓋而至於¶
　臣之妻畧也　孔氏穎逹曰君於世婦謂内命婦大¶
　斂為常恩賜則小斂而徃然則君於大夫大斂是常¶
<pb:KR1d0068_WYG_058-27b>¶
　小斂是恩賜案隠元年公不與小斂故不書日此謂¶
　&KR0056;當未襲而徃故昭十五年有事於武宫叔弓卒去¶
　樂卒事公羊云君聞大夫喪去樂卒事而徃可也是¶
　卿未襲而徃栁荘非&KR0056;衛君即弔急弔賢也君於外¶
　命婦恩輕故既大斂入棺加蓋之後而君至也於諸¶
　妻謂姪娣及同姓女也同士禮故謂之賜大斂焉若¶
　夫人姪娣尊同世婦當大斂為之賜小斂焉於大夫¶
　外命婦謂夫人於大夫及外命婦既殯而徃但有一¶
<pb:KR1d0068_WYG_058-28a>¶
　禮無㤙賜差降之事也　方氏慤曰小斂在先大斂¶
　在後喪事以速為敬故大斂而徃者則為禮之常小¶
　斂而徃者則為之賜也　黄氏震曰㤙輕者殯而後¶
　徃㤙重者大斂而徃異㤙者小斂即徃為之賜言異¶
　㤙也¶
　總論孔氏頴逹曰自此至君退必奠明君於大夫及¶
　士并夫人於大夫士㤙賜弔臨主人迎送之節¶
大夫士既殯而君徃焉使人戒之主人具殷奠之禮俟¶
<pb:KR1d0068_WYG_058-28b>¶
於門外見馬首先入門右巫止於門外祝代之先君釋¶
菜於門内祝先升自阼階負墉南面君即位於阼小臣¶
二人執戈立於前二人立於後擯者進主人拜稽顙君¶
稱言視祝而踊主人踊(先悉見反/後胡豆反)¶
　正義鄭氏康成曰殷猶大也朝夕小奠至月朔則大¶
　奠君将來則具大奠之禮以待之榮君之來也祝負¶
　墉南面直君北(孔疏直/當也)房户東也小臣執戈先後君¶
　君升而夾階立(孔疏顧命夾階/上刃故知之)大夫殯即成服成服¶
<pb:KR1d0068_WYG_058-29a>¶
　則君亦成服錫衰而徃弔之擯者進當贊主人也始¶
　立門東北面稱言舉所以來之辭也視祝而踊祝相¶
　君之禮當節之也　孔氏頴逹曰此明君弔大夫之¶
　禮君於大夫雖視大斂或有既殯之後而始徃與士¶
　同也君将徃使人豫戒主人主人重君之來先備月¶
　朔大奠之禮待於門外見君馬首先君而入祝先道¶
　君升阼階在君之北立於房户之東昔負壁而鄉南¶
　君位於阼階者主人不敢有其室也執戈辟邪氣也¶
<pb:KR1d0068_WYG_058-29b>¶
　擯者進於孝子前告孝子使行禮喪賛曰相此云擯¶
　者以君之弔禮故以擯言主人北面拜而稽顙君舉¶
　弔辭祝以相君先踊君乃視祝而踊君踊畢主人乃¶
　踊¶
　案於士既殯而徃者禮之常於大夫亦既殯而往者¶
　或君有朝會疾病之事不及其斂也¶
大夫則奠可也士則出俟於門外命之反奠乃反奠卒¶
奠主人先俟於門外君退主人送於門外拜稽顙¶
<pb:KR1d0068_WYG_058-30a>¶
　正義鄭氏康成曰迎不拜拜送者拜迎則為君之答¶
　已　孔氏穎逹曰此明君來弔士與大夫其禮不同¶
　也大夫則奠可也者君既在阼主人在庭踊畢則釋¶
　此殷奠於殯可也言對人君可為此奠士卑不敢留¶
　君待奠故士先出待君門外謂君将去也君使人命¶
　反設奠士乃反入設奠主人奠畢又先出門待君大¶
　夫士同君退主人門外送之而拜案曲禮凡非弔喪¶
　非見國君無不答拜然則喪法孝子拜賓無答拜之¶
<pb:KR1d0068_WYG_058-30b>¶
　禮僖二十四年左傳宋先代之後於周為客有喪拜¶
　焉謂其餘諸侯來弔國喪主不拜宋周敵禮拜謝亦¶
　主人拜賔之義也¶
君於大夫疾三問之在殯三徃焉士疾壹問之在殯壹¶
往焉君弔則復殯服¶
　正義鄭氏康成曰三問三徃壹問壹徃所以致殷勤¶
　也君弔則復殯服者復反也反其未殯未成服之服¶
　新君事也謂臣喪既殯後君乃始來弔也復或為服¶
<pb:KR1d0068_WYG_058-31a>¶
　　孔氏頴逹曰殯服則苴絰免布深衣也不散帶故¶
　小記有云君弔雖不當免時也主人必免謂臣大斂¶
　君有故不得來殯後始來弔也¶
夫人弔於大夫士主人出迎於門外見馬首先入門右¶
夫人入升堂即位主婦降自西階拜稽顙於下夫人視¶
世子而踊奠如君至之禮夫人退主婦送於門内拜稽¶
顙主人送於大門之外不拜¶
　正義鄭氏康成曰視世子而踊世子從夫人夫人以¶
<pb:KR1d0068_WYG_058-31b>¶
　為節也世子之從夫人位如祝從君也　孔氏穎逹¶
　曰此明夫人弔臣禮孝子迎君之妻亦如迎君禮也¶
　主婦臣妻也夫人來弔故婦人為主人世子夫人之¶
　世子隨夫人來也夫人來弔則世子在前導引其禮¶
　奠如君至之禮者亦先戒乃具殷奠夫人即位哭後¶
　主婦拜竟而設奠事如君弔禮主婦送於門内門寢¶
　門也婦人迎送不出門故夫人去於路寢門内拜送¶
　之主人送於大門外喪無二主主婦已拜故主人不¶
<pb:KR1d0068_WYG_058-32a>¶
　拜　應氏鏞曰君臣之際猶家人也君於外内婦既¶
　殯往夫人於大夫士之家亦往弔之蓋弔内子士妻¶
　之禮亦在其中矣主人迎而先入門右夫人升而自¶
　阼階待夫人猶待君也主婦拜稽顙於下執妾禮猶¶
　臣禮也夫人之行世子實待之國君視祝而踊夫人¶
　則視世子而踊也退則送於門内婦人迎送不下堂¶
　而特至門者為所尊變也其來也主人迎於門外送¶
　亦如之所以代主婦而伸敬也門外者男子之所有¶
<pb:KR1d0068_WYG_058-32b>¶
　事婦人迎送不出門雖對所尊而不敢變也¶
大夫君不迎於門外入即位於堂下主人北面衆主人¶
南面婦人即位於房中若有君命命夫命婦之命四鄰¶
賔客其君後主人而拜¶
　正義鄭氏康成曰入即位於下不升堂而立阼階之¶
　下西面下正君也衆主人南面於其北婦人即位於¶
　房中君雖不升堂猶辟之也後主人而拜者将拜賔¶
　使主人陪其後而君前拜不俱拜者主人無二也¶
<pb:KR1d0068_WYG_058-33a>¶
　孔氏穎逹曰此明大夫君之禮大夫下臣稱大夫爲¶
　君故曰大夫君不迎於門外貶於正君也主人北面¶
　者其君即阼階下位故適子避之所以在君之南北¶
　面也婦人之位在堂君雖不升堂猶辟於房中正君¶
　來禮亦如之不言大夫君之妻來者當同夫人禮也¶
　前君臨大斂云主婦尸西以大斂哀深故不辟君今¶
　謂殯後也當此大夫君來弔時或有本國之君或有¶
　國中大夫命婦之命或有昔經使四鄰之國&KR0056;大夫¶
<pb:KR1d0068_WYG_058-33b>¶
　遣使來弔若有此諸賔在庭則此大夫君代主人拜¶
　命及拜賔以喪用尊者拜賔故也然大夫君不敢同¶
　於國君專代為主故以主人陪置君之後君先拜主¶
　人後拜不同時拜故鄭云主人無二也¶
　存疑郝氏敬曰大夫君後主人而拜非二孤與¶
　案大夫君必使主人陪其後而拜辟國君也然大夫¶
　君拜時主人不拜則亦非二孤矣¶
君弔見尸柩而後踊大夫士若君不戒而徃不具殷奠¶
<pb:KR1d0068_WYG_058-34a>¶
君退必奠¶
　正義鄭氏康成曰塗之後雖往不踊也踊或為哭或¶
　為浴君退必奠榮君之來(孔疏君來不先戒當時雖/不得殷奠君去後必設奠)¶
　(告殯以榮/君來故也)¶
　存疑皇氏侃曰前文既殯君往視祝而踊殯後有踊¶
　者謂既殯未塗得有踊也若塗之後不踊　陳氏澔¶
　曰前章既殯而君徃是不見尸柩也乃視祝而踊此¶
　言見尸柩而後踊以與前文異舊説殯而未塗則踊¶
<pb:KR1d0068_WYG_058-34b>¶
　塗後乃不踊未知是否¶
君大棺八寸屬六寸椑四寸上大夫大棺八寸屬六寸¶
下大夫棺六寸屬四寸士棺六寸(屬音燭禆/歩歴反)¶
　正義鄭氏康成曰大棺棺之在表者也檀弓曰天子¶
　之棺四重水兕革棺被之其厚三寸杝棺一梓棺二¶
　四者皆周此以内説而出也(孔疏檀弓先言水革是/從内及外此先言大棺)¶
　(是從外及内屬當/梓棺椑當杝棺也)然則大棺及屬用梓椑用杝以是¶
　差之上公革棺不被三重也諸侯無革棺再重也大¶
<pb:KR1d0068_WYG_058-35a>¶
　夫無椑一重也士無屬不重也庻人之棺四寸(孔疏/檀弓)¶
　(孔子為中都宰則四寸之棺/五寸之槨是庻人棺四寸也)上大夫謂列國之&KR0056;也¶
　趙簡子云不設屬椑時僭也(孔疏哀公二年趙簡子/與鄭戰於鐵簡子自誓)¶
　(云桐棺三寸不設屬椑下卿之罰也大夫依禮無椑/今云罰始無椑故知當時大夫常禮用椑時僭也)¶
　　孔氏頴逹曰天子四重之棺屬與椑合一尺大棺八¶
　寸水兕革棺共六寸都合厚二尺四寸也上公棺則¶
　去水皮所餘三重合厚二尺一寸侯伯子男則又去¶
　兕皮但餘三棺為二重合厚一尺八寸也上大夫去¶
<pb:KR1d0068_WYG_058-35b>¶
　椑四寸所餘大棺與屬合為一尺四寸下大夫大棺¶
　與屬各减二寸厚一尺也士則不重惟大棺六寸¶
　黄氏震曰大棺以其包於外故曰大屬則連屬於大¶
　棺故曰屬椑則親身而偪近故曰椑¶
　總論孔氏穎逹曰自此至篇末總論君大夫士等棺¶
　槨及飾棺之異并碑繂之殊此經論君大夫士等棺¶
　槨厚薄之制¶
君裏棺用朱緑用雜金鐕大夫裏棺用𤣥緑用牛骨鐕¶
<pb:KR1d0068_WYG_058-36a>¶
士不綠(鐕子/南反)¶
　正義鄭氏康成曰鐕所以琢著裏　孔氏穎逹曰此¶
　明裏棺之制定本緑皆作琢謂鐕琢朱繒貼著於棺¶
　也雜金鐕者鐕釘也尚書云貢金三品黄白青色舊¶
　説云用金釘又用象牙釘雜之以琢士亦同大夫用¶
　牛骨鐕¶
　存疑孔氏頴逹曰隱義云朱綠皆繒也朱繒貼四方¶
　綠繒貼四角大夫四靣𤣥四角綠士不緑惟用𤣥也¶
<pb:KR1d0068_WYG_058-36b>¶
　辨正吳氏澄曰案定本近是蓋裏棺兼用綠色無義¶
　疏説分二色貼四邉貼四隅亦無義且未詳何據若¶
　依定本以緑爲琢則朱𤣥句絶琢字屬下句士用𤣥¶
　裏棺與大夫同但不用釘琢之爲異爾¶
君蓋用漆三衽三束大夫蓋用漆二衽二束士蓋不用¶
漆二衽二束¶
　正義鄭氏康成曰用漆者塗合牝牡之中也衽小要¶
　也　孔氏穎逹曰此明衽束之數蓋棺上蓋也用漆¶
<pb:KR1d0068_WYG_058-37a>¶
　謂漆其衽合縫處也衽謂燕尾合棺縫際也束謂以¶
　皮束棺也棺兩邉各三衽每當衽上輒以牛皮束之¶
　故云三衽三束大夫士横衽有二每衽有束故云二¶
　束士卑不用漆衽束與大夫同檀弓云棺束縮二衡¶
　三者據君言也若大夫士横惟二束此文是也¶
君大夫鬊爪實於緑中士埋之(鬊音舜爪/側巧反)¶
　正義鄭氏康成曰緑當爲角聲之誤也(孔疏知緑當/為角者綠為)¶
　(色以飾棺襄非蔵物之處以緑與角聲相近經云緑/中故讀綠為角  王氏讜曰漢四皓其一號角里角)¶
<pb:KR1d0068_WYG_058-37b>¶
　(音禄呼/覺者非)角中謂棺内四隅也鬊亂髮也将實爪髮棺¶
　中必爲小囊盛之此緑或爲簍　孔氏頴逹曰士賤¶
　以物盛埋之¶
君殯用輴攢至其上畢塗屋大夫殯以幬攢置於西序¶
塗不暨於棺士殯見衽塗上帷之(輴勅倫反攅才冠反/幬音道見賢遍反)¶
　正義鄭氏康成曰攢猶菆也(孔疏菆聚其/木周於外)屋殯上覆¶
　如屋者也幬覆也暨及也此記參差(孔疏若君據天/子則當稱龍輴)¶
　(若據諸侯不得/云攅上畢塗屋)以檀弓參之天子之殯居棺以龍輴¶
<pb:KR1d0068_WYG_058-38a>¶
　攢木題湊象椁(孔疏題頭也凑鄉也以木/頭相凑向内有似於椁)上四注如¶
　屋以覆之(孔疏天子之屋四注天子椁有四/阿垂而鄉下如屋之簷以覆其上)盡塗之¶
　(孔疏四邉及/上皆塗之也)諸侯輴不畫龍攅不題湊象椁其他亦¶
　如之大夫之殯廢輴置棺西牆下就牆攢其三靣塗¶
　之不及棺者言攢中狹小裁取容棺士不攢掘地下¶
　棺見小要(孔疏亦以木覆/其上而塗之)帷之鬼神尚幽闇也士逹¶
　於天子皆然　孔氏穎逹曰此明尊卑殯之制度凡¶
　殯之禮天子先以龍輴置於客位殯處然後從阼階¶
<pb:KR1d0068_WYG_058-38b>¶
　舉棺於輴中輴外以木菆聚輴之四邉木高於棺乃¶
　從上加綃黼於棺上然後以木題凑覆如屋形以泥¶
　塗之又加席三重於殯上其諸侯殯時則置棺輴内¶
　亦菆木輴外木高於棺後加布幕於棺上又菆木於¶
　塗上不題凑象椁也亦中間高似屋形但不為四注¶
　大夫殯以幬幬覆也謂棺衣覆之於大夫言幬覆則¶
　王侯並幬覆也西序屋堂西頭壁也大夫不輴又不四¶
　面攢以一面倚西壁而三面攢之又上不為屋也塗¶
<pb:KR1d0068_WYG_058-39a>¶
　不暨於棺暨及也王侯塗之而攢廣去棺逺大夫攢¶
　狹裁使塗不及棺耳士掘肂見衽其衽之上所出之¶
　處亦以木覆而塗之其塗之為火備也帷幛也朝夕¶
　哭乃徹帷¶
熬君四種八筐大夫三種六筐士二種四筐加魚腊焉¶
　(熬五羔反種章/勇反腊音昔)¶
　正義鄭氏康成曰熬者煎穀也士喪禮曰熬黍稷各¶
　二筐又曰設熬旁各一筐大夫三種加以粱君四種¶
<pb:KR1d0068_WYG_058-39b>¶
　加以稻四筐則手足皆一其餘設於左右　孔氏穎¶
　逹曰此明熬榖之異魚腊謂乾腊特牲士腊用兔少¶
　牢大夫用麋天子諸侯無文當用六獸之屬¶
　存疑鄭氏康成曰將塗設於棺旁所以感蚍蜉使不¶
　至棺也　孔氏穎逹曰火熬其榖使香欲使蚍蜉聞¶
　其香氣食榖不侵尸也魚腊亦為感蚍蜉¶
　案熬感蚍蜉之説頗迂熬有盡蚍蜉無窮恐感之不¶
　勝反足以召之矣敖繼公謂孝子不得復奠故置此¶
<pb:KR1d0068_WYG_058-40a>¶
　於棺旁以盡其心似為近情云¶
飾棺君龍帷三池振容黼荒火三列黻三列素錦禇加¶
偽荒纁紐六齊五采五貝黼翣二黻翣二畫翣二皆戴¶
圭魚躍拂池君纁戴六纁披六大夫畫帷二池不振容¶
畫荒火三列黻三列素錦禇纁紐二𤣥紐二齊三采三¶
貝黻翣二畫翣二皆戴綏魚躍拂池大夫戴前纁後𤣥¶
披亦如之士布帷布荒一池揄絞纁紐二緇紐二齊三¶
采一貝畫翣二皆戴綏士戴前纁後緇二披用纁(偽依/注作)¶
<pb:KR1d0068_WYG_058-40b>¶
　(帷齊如字又才細反翣所甲反披彼義反/綏依注音緌揄音遥紐女九反緇側其反)¶
　正義鄭氏康成曰飾棺者以華道路及壙中不欲衆¶
　惡其親也荒蒙也在旁曰帷在上曰荒皆所以衣柳¶
　也士布帷布荒者白布也君大夫加文章焉黼荒緣¶
　邉為黼文畫荒緣邉為雲氣火黻為列於其中耳偽¶
　當為帷或作於聲之誤也大夫以上有禇以襯覆棺¶
　乃加帷荒於其上紐所以結連帷荒者也池以竹為¶
　之如小車笭衣以青布柳象宫室縣池於荒之爪端¶
<pb:KR1d0068_WYG_058-41a>¶
　若承霤然云君大夫以銅為魚縣於池下揄揄翟也¶
　青質五色畫之於絞繒而垂之以為振容象水草之¶
　動摇行則魚上拂池雜記曰大夫不揄絞屬於池下¶
　是不振容也士則去魚齊象車蓋蕤縫合雜采為之¶
　形如瓜分然綴貝絡其上及旁戴之言值也所以連¶
　繫棺束與柳材使相值因而結前後披也漢禮翣以¶
　木為筐廣三尺高二尺四寸方兩角高衣以白布畫¶
　者畫雲氣其餘各如其象柄長五尺車行使人持之¶
<pb:KR1d0068_WYG_058-41b>¶
　而從既窆樹於壙中檀弓曰周人牆置翣是也綏當¶
　為緌讀如冠蕤之蕤蓋五采羽注於翣首也　孔氏¶
　穎逹曰此明葬時尊卑棺飾君龍帷者君諸侯也帷¶
　柳車邉障也王侯畫龍以象君徳池織竹為籠挂於¶
　荒之爪端象平生宫室有承霤也天子生有四注屋¶
　四面承霤柳亦四池諸侯屋亦四注而柳降一池闕¶
　於後一故三池也振動也容飾也以絞繒為之長丈¶
　餘如幡畫為雉縣於池下為容飾車行則幡動也荒¶
<pb:KR1d0068_WYG_058-42a>¶
　柳車上覆謂鼈甲也緣荒邉為白黒黼文於黼文之¶
　上荒中央又畫火黻各三行也火形如半環黻兩已¶
　相背也素白也禇屋也於荒下用白錦為屋在路象¶
　宫室也加偽荒者帷是旁牆荒是上蓋禇覆竟而加¶
　帷荒於禇外也纁紐六者上蓋與邉牆相離故以纁¶
　為紐連之旁各三凡六也齊五采五貝者鼈甲上當¶
　中形圓如車蓋高三尺徑二尺餘凡車蓋四面有垂¶
　下蕤今此齊形象車蓋旁象蓋蕤縫合五采繒列行¶
<pb:KR1d0068_WYG_058-42b>¶
　相次如瓜内之子以穰為分限又連貝為五行交絡¶
　齊上也黼翣二黻翣二畫翣二皆戴圭者翣形似扇¶
　在路則障車入椁則障柩二畫黼二畫黻二畫雲氣¶
　翣兩角皆戴圭玉禮器云天子八翣諸侯六大夫四¶
　天子又有龍翣二也魚躍拂池者凡池必有魚故此¶
　車池縣振容又縣銅魚於振容間若車行則魚跳躍¶
　上拂池也君纁戴六纁披六者事異飾棺故更言君¶
　也棺横束有三每束兩邉屈皮為紐三束有六紐用¶
<pb:KR1d0068_WYG_058-43a>¶
　纁帛戴索連繫棺束之紐與外畔柳材使相當值謂¶
　連棺著柳故有六戴纁披亦用絳帛為之将一頭結¶
　此戴出一頭於帷外人牽之每戴繫之故亦有六也¶
　謂之披者若牽車登高則引前以防軒車適下則引¶
　後以防翻車欹左則引右欹右則引左使車不傾覆¶
　也大夫帷畫雲氣二池庾云兩邉賀云前後各一不¶
　振容不以揄絞屬於池下也畫荒謂畫雲氣火黻三¶
　列錦禇則與君同也紐用四不一色故二纁二𤣥也¶
<pb:KR1d0068_WYG_058-43b>¶
　齊三采絳黄黒三貝亦降二也翣降兩黻翣角不圭¶
　止用五采羽作綏無絞而有魚躍拂池戴不並用纁¶
　其數與披同四也士唯白布帷荒而不畫一池在前¶
　亦畫揄雉於絞在於池上紐降𤣥用緇猶四紐連四¶
　旁也齊與大夫同一貝者一行絡之耳翣降二黼前¶
　纁後緇者戴當棺束通兩邉為四戴也二披用纁通¶
　兩旁則亦四披也鄭注以華道路及壙中以翣入壙¶
　中則知餘物堪入壙中者皆入　陳氏澔曰披亦如¶
<pb:KR1d0068_WYG_058-44a>¶
　之謂色及數悉與戴同也¶
　通論陸氏佃曰素錦禇即雜記所謂錦屋諸侯大夫¶
　士一也其異者士以葦席為幹爾知然者以君火三¶
　列黻三列素錦禇大夫亦云而士不言從可知也士¶
　布帷據此蒲席以為裳帷亦如其幹爾天子八翣皆¶
　戴璧諸侯六翣皆戴圭大夫四翣士二皆戴綏戴玉¶
　者必戴綏戴綏者不必戴玉綏旐也知然者以明堂¶
　位云有虞氏之綏夏后氏之綢練殷之崇牙周之璧¶
<pb:KR1d0068_WYG_058-44b>¶
　翣知之也¶
　存疑陸氏佃曰君纁戴六纁披六戴猶所謂拂披猶¶
　所謂引引之使行紼之欲止戴之使上披之欲下周¶
　官司士作六軍之士執披以此¶
　案戴以繫棺與柳材披又繫於戴出帷外兩旁挽之¶
　在道曰紼在墓曰引與戴不同陸混而一之非也¶
君葬用輴四綍二碑御棺用羽葆大夫葬用輴二綍二¶
碑御棺用茅士葬用國車二綍無碑比出宫御棺用功¶
<pb:KR1d0068_WYG_058-45a>¶
布(大夫用輴依注音輇市專反綍音弗/葆音保國依注亦作輇比必利反)¶
　正義鄭氏康成曰大夫廢輴此言輴非也(孔疏與檀/弓違故知)¶
　(非/也)輴當為輇聲之誤(孔疏此從/雜記文)輇字或作團是以文¶
　誤為國輇車柩車也尊卑之差也(孔疏皇氏云尊卑/皆用輇差異在飾)¶
　(棺則前經/棺飾是也)在棺曰綍行道曰引至壙將窆又曰綍而¶
　設碑是以連言之(孔疏此經論在道之時未論窆時/經當云引而云綍與碑者初在塗)¶
　(後遂窆葬故/鄭云連言之)碑桓楹也(孔疏碑桓楹者鄭云天子用/大木為碑謂之豐碑諸侯則)¶
　(樹兩大木為碑謂之桓楹此經君稱二綍二碑故云/桓楹謂每一碑樹兩楹檀弓云三家視桓楹是僭也)¶
<pb:KR1d0068_WYG_058-45b>¶
　御棺居前為節度也士言比出宮用功布則出宮而¶
　止至壙無矣綍或為率　孔氏穎達曰此明葬時在¶
　路尊卑載柩之車及碑綍之等輴國皆當為輇輇則¶
　蜃車在路載柩尊卑同用蜃車諸侯紼有四碑有二¶
　所天子則六綍四碑羽葆以鳥羽注於柄末如蓋御¶
　者執之大夫二綍二碑各一孔樹於壙之前後綍各¶
　穿之也士二綍無碑手縣下之大夫用茅自廟至墓¶
　士卑御自廟至大門牆内而止出路便否至墓不復¶
<pb:KR1d0068_WYG_058-46a>¶
　御也羽葆功布等其象皆如麾窆時下棺天子殯用¶
　龍輴至壙去蜃車更載以龍輴以此約之諸侯殯以¶
　輴葬用輴明矣大夫朝廟用輴殯與葬不用輴也士¶
　朝廟用輁軸若天子元士葬亦用輁軸　彭氏汝礪¶
　曰葬謂之柳車以其廹地而行則曰蜃車以其無□¶
　則曰輇車開元禮謂之鼈甲有似於蜃¶
　案乗車皆髙而有輻惟重車則卑而無幅其輪以全¶
　木為之故謂之輇亦謂之輲以廹地而行亦謂之蜃¶
<pb:KR1d0068_WYG_058-46b>¶
　車車中惟此用四輪最安固而不傾故以載棺天子¶
　於輪畫龍有似於盾詩龍盾之合故謂之輴其實輴¶
　與輇一也國車役車也形制並同但或用兩輪不似¶
　輴輇之必用四輪耳以兩輪共一軸故謂之輁軸其¶
　實國車團車亦一也鄭孔過泥字形謂朝廟在塗至¶
　葬所三易其車棺升車下車易傾側不幾以人之親¶
　痁患乎禮曰端衰喪車皆無等則所以别尊卑在棺¶
　與棺飾而不在車即在車亦在畫龍不畫龍及色之¶
<pb:KR1d0068_WYG_058-47a>¶
　飾其車者而不在車之屢易也¶
凡封用綍去碑負引君封以衡大夫士以咸君命毋譁¶
以鼓封大夫命毋哭士哭者相止也(封依注作窆彼驗/反咸依注讀為緘)¶
　(古鹹反/毋音無)¶
　正義鄭氏康成曰封周禮作窆窆下棺也此封或皆¶
　作斂檀弓曰公輸若方小斂般請以機封謂此斂也¶
　然則棺之入坎為斂與斂尸相似咸讀為緘凡柩車¶
　及壙説載除飾而屬紼於柩之緘又樹碑於壙之前¶
<pb:KR1d0068_WYG_058-47b>¶
　後以紼繞碑閒之鹿盧輓棺而下之此時棺下窆使¶
　輓者皆繫紼而繞要負引舒縱之備失脱也用紼去¶
　碑者謂縱下之時也衡平也人君之喪又以木横貫¶
　緘耳居旁持而平之又擊鼓為縱舍之節大夫士旁¶
　牽緘而已庻人縣窆不引紼也禮惟天子葬有隧今¶
　齊人謂棺束為緘繩咸或為㨔　孔氏穎逹曰此論¶
　尊卑下棺之制至壙説載除飾之後解此蜃車之綍¶
　以繫於柩緘束之繩又將一頭繞碑間鹿盧所引之¶
<pb:KR1d0068_WYG_058-48a>¶
　人在碑外背碑而立負引者漸漸應鼓聲而下故云¶
　用綍去碑負引也諸侯禮大物多棺重恐柩不正下¶
　棺之時別以大木為衡貫穿棺束之緘平持而下備¶
　傾頓也大夫士無衡使人以紼直繫棺束之緘下於¶
　君也君下棺時命令衆人無得喧譁以鼓封者擊鼓¶
　為縱舍之節毎一鼓漸縱綍也大夫卑直命人使無¶
　哭耳士又卑哭者自相止也諸侯四綍二碑前後二¶
　綍各繞前後二碑之鹿盧其餘兩紼於壙之兩旁人¶
<pb:KR1d0068_WYG_058-48b>¶
　輓之而下也天子則六繂四碑前後各重鹿盧毎一¶
　碑用二繂前後用四繂其餘兩繂繫於兩旁之碑諸¶
　侯不重鹿盧前碑後碑各一紼其餘二紼在旁人持¶
　而下棺耳經云用紼去碑謂前後紼耳在旁之紼無¶
　碑也¶
君松椁大夫柏椁士雜木椁¶
　正義鄭氏康成曰椁謂周棺者也天子柏椁以端長¶
　六尺夫子制於中都使庻人之椁五寸五寸謂端方¶
<pb:KR1d0068_WYG_058-49a>¶
　也此謂尊者用大材卑者用小材耳自天子諸侯&KR0056;¶
　大夫士庻人六等其槨長自六尺而下其方自五寸¶
　而上未聞其差所定也抗木之厚蓋與椁方齊天子¶
　五重上公四重諸侯三重大夫再重士一重　孔氏¶
　穎逹曰此明所用椁木不同君諸侯也諸侯用松心¶
　為椁材大夫以柏為椁不用松心士又卑用雜木也¶
　案檀弓柏椁以端長六尺注云其方蓋一尺以此差¶
　之諸侯方九寸卿方八寸大夫七寸士六寸庻人五¶
<pb:KR1d0068_WYG_058-49b>¶
　寸雖有此約無正文可定也¶
　案孟子言古者棺椁無度中古棺七寸椁稱之自天¶
　子逹於庻人則鄭孔所云棺椁厚薄之異未必確也¶
　特考古者不可不存其説耳¶
棺椁之閒君容柷大夫容壺士容甒¶
　正義鄭氏康成曰間可以藏物因以為節　孔氏穎¶
　逹曰此明棺椁之間廣狹所容也柷如漆桶是諸侯¶
　棺椁所容也壺是漏水器大夫所掌甒盛酒之器士¶
<pb:KR1d0068_WYG_058-50a>¶
　所用也　方氏慤曰柷方二尺四寸深一尺八寸壺¶
　大一石甒五斗則其所容之大小可知君必以柷則¶
　與狄人設階同義¶
君裏椁虞筐大夫不裏椁士不虞筐¶
　正義鄭氏康成曰裏椁之物虞筐之文未聞也　呉¶
　氏澄曰言君之椁有物裏之而又有虞筐大夫雖不¶
　裏椁而猶有虞筐也士則並虞筐亦無¶
　案裏椁當與前裏棺同或亦君朱大夫以𤣥歟虞筐¶
<pb:KR1d0068_WYG_058-50b>¶
　疑亦前所謂熬加魚腊者士遣車不載糧無魚腊則¶
　不虞筐可知已¶
　¶
　¶
　¶
　¶
　¶
欽定禮記義疏卷五十八¶

