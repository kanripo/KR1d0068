# -*- mode: mandoku-view -*-
#+TITLE: 欽定禮記義疏
#+DATE: 2015-09-23 09:38:31
#+PROPERTY: JUAN 2
<pb:KR1d0068_WYG_002-1a>¶
欽定四庫全書¶
欽定禮記義疏卷二¶
　曲禮上第一之二¶
謀於長者必操几杖以從之長者問不辭讓而對非禮¶
也(長上聲操/七刀反)¶
　正義鄭氏康成曰從猶就也長者問當謝不敏若曾¶
　子之為(案孝經孔子問至徳要道曽子辟/席而對曰參不敏何足以知之)　孔氏頴¶
　達曰操執持也几杖俱是飬尊者之物故於謀議之¶
<pb:KR1d0068_WYG_002-1b>¶
　時持就也　吕氏大臨曰問者皆以不能問能以寡¶
　問多則少者當問長者今長者反問之少者不辭讓¶
　而對則敬不足也　陳氏澔曰謀於長者謂往就長¶
　者而謀議所為也長者之前當執謙虚不辭讓非事¶
　長之禮¶
　通論彭氏曰古之飬老乞言授几七十杖於朝八十¶
　不俟朝欲言政者君就之國家&KR0278;禮賢者猶爾况少¶
　者乎¶
<pb:KR1d0068_WYG_002-2a>¶
　餘論陳氏祥道曰辭者無所受於己譲者有所推於¶
　人曽子之謝不敏所謂辭也子路之對率爾非所謂¶
　譲也¶
凡為人子之禮冬温而夏凊昏定而晨省在醜夷不争¶
　(凊七正反/省息井切)¶
　正義鄭氏康成曰安定其牀衽省問其安否何如醜¶
　衆也夷猶儕也四皓曰陛下之等夷(孔疏四皓漢時/隐人一東園公)¶
　(二綺里季三夏黄公四甪里先生髙祖令太子擊黥/布四皓說建成侯曰諸将皆陛下之等夷莫肯為用)¶
<pb:KR1d0068_WYG_002-2b>¶
　　孔氏穎達曰冬温夏凊是四時之法昏定晨省一¶
　日之法晨旦也應臥當齊整牀衽使親體安定之後¶
　退至眀旦既隔夜早来視親之安否如何先昏後晨¶
　兼示經宿之禮醜夷皆等類之名貴賤相臨則有畏¶
　憚朋儕等輩喜争勝負故戒之以不争　方氏慤曰¶
　冬則温之以禦其寒夏則凊之以辟其暑昏則定之¶
　以奠其居晨則省之以問其安　朱子曰温凊定省¶
　雖有四時一日之異然一日之間正當随時随處省¶
<pb:KR1d0068_WYG_002-3a>¶
　察其或温或凊之冝也　朱氏申曰於相儕之衆相¶
　抗之等猶且不争則他可知　呉氏澄曰昏定晨省¶
　所以養其親在醜夷不争所以安夫親¶
　通論呂氏大臨曰事親者居上不驕為下不亂在醜¶
　不争孝經引此三者此獨云在醜夷不争者上下驕¶
　亂之禍為少而醜夷之争多也孝子一出言舉足不¶
　敢忘父母茍好勇鬭很以危父毋一朝之忿忘其身¶
　以及其親則所以養親者安在哉¶
<pb:KR1d0068_WYG_002-3b>¶
　呂氏祖謙曰孝子以親之心為心故以親之體為體¶
　冬温則當體其温之之理如古人置宻室之類是也¶
　夏凊則當體其凊之之理如古人扇枕之類是也昏¶
　時則安其父母晨時則雞鳴而起問其安否在醜夷¶
　不争此又見孝子涵養之熟頃刻不忘大凡人子在¶
　父母前固有孝敬之心不在父母前便移易了故起¶
　争心惟養之熟此心常存所以不争¶
夫為人子者三賜不及車馬故州閭鄉黨稱其孝也兄¶
<pb:KR1d0068_WYG_002-4a>¶
弟親戚稱其慈也僚友稱其弟也執友稱其仁也交逰¶
稱其信也¶
　正義鄭氏康成曰三賜三命也(孔疏公羊云命者何/加我服錫者何賜也)¶
　(是命賜/相將)凡仕者一命而受爵再命而受衣服三命而¶
　受車馬(孔疏約周禮大宗伯文宗伯一命受軄軄則/爵也三命受位鄭云始列位於王朝三命受)¶
　(位即受/車馬)受車馬而身所以尊者備矣卿大夫士之子¶
　不受不敢以成尊比踰於父(孔疏以公侯伯卿三命/  案此言其父為卿而)¶
　(子受車馬則比於父父非/卿而子受車馬并踰於父)天子諸侯之子不受自卑¶
<pb:KR1d0068_WYG_002-4b>¶
　逺於君(孔疏以其父位既尊/不得言不敢比踰也)不敢受重賜者心也如¶
　此而五者備有焉周禮二十五家為閭四閭為族五¶
　族為黨五黨為州五州為鄉僚友官同者執友志同¶
　者　孔氏穎達曰周禮大宗伯三命受位受位即受¶
　車馬人子受三命之尊謙卑不敢受車馬不云不受¶
　而云不及者心不及於此賜也親指族内戚言族外¶
　慈者篤愛之名兄弟内外通稱弟者事長次第之名¶
　交逰汎交也本資信合故稱信也　吕氏祖謙曰何¶
<pb:KR1d0068_WYG_002-5a>¶
　故爵與服受車馬不受盖外而為卿大夫内而依然¶
　是人子爵雖尊在朝廷之上服雖華在朝祭之時用¶
　時却不同惟車馬則偪近父母人子之心所不安也¶
　雖然大夫不徒行又不可以私廢公在朝不妨但至¶
　門不用　吕氏大臨曰五者之稱不同各以其所見¶
　言之州閭鄉黨觀其行者也見其所以敬親故稱其¶
　孝兄弟親戚貴其恩者也順於父母者親親之愛必¶
　隆故稱其慈僚友見其有所譲者也有遜弟之心故¶
<pb:KR1d0068_WYG_002-5b>¶
　稱其弟友者友其徳徳莫盛於孝孝者仁之本故稱¶
　其仁交㳺主於信知其誠心於孝故稱其信　朱子¶
　曰左氏𫝊叔孫豹聘於王王賜之路豹以上卿無路¶
　而不敢乗疑此不及車馬亦謂受之而不敢用耳若¶
　尊者之賜又爵秩所當得豈容獨辭而不受之邪¶
　陳氏櫟曰孝為百行之原稱其孝者出乎鄉黨州閭¶
　之公論則孝弟慈信皆孝者之所兼備故各随所見¶
　而稱之¶
<pb:KR1d0068_WYG_002-6a>¶
　通論吕氏大臨曰三賜有車馬君之所以&KR0194;臣也三¶
　賜不及車馬子之所以敬親也受位則有車馬之賜¶
　矣受位而不及車馬者位在朝廷而車馬入於私門¶
　也坊記云父母存饋獻不及車馬盖車馬家之重器¶
　也親之所無子不敢以受於人親之所有子不敢以¶
　予於人辟親而不敢加奉親而不敢專其義一也事¶
　宗子者不以富貴入宗子之家雖衆車徒舍於外以¶
　寡約入事宗子猶舍衆車徒於外則事親者車馬之¶
<pb:KR1d0068_WYG_002-6b>¶
　盛宜在所不受也黨正以飲酒正齒位一命齒於鄉¶
　里再命齒於父族三命不齒庶子之正於公族雖有¶
　三命不踰父兄其所以敬於族人之長者猶如是况¶
　於父母乎能如是則事親之意誠矣¶
　存疑胡氏銓曰賜與也三賜貨財衣服車馬也鄭謂¶
　三賜三命非也大宗伯三命受位不言受車馬含文¶
　嘉九賜一曰車馬則非三命公羊説九賜之次則四¶
　曰車馬亦不在三何由三命受車馬乎又車馬賜由¶
<pb:KR1d0068_WYG_002-7a>¶
　君命君子辭位不辭祿車馬安可辭哉鄭誤矣　呉¶
　氏澄曰胡氏盖謂人之所以與人者有三輕則貨財¶
　重則衣服最重者車馬為人子者己仕有祿而欲以¶
　物與人如貨財衣服猶可白之父而稱尊者之名以¶
　與之車馬重物有父在則人子不敢以之與人也三¶
　賜不及車馬與坊記饋獻不及車馬同意¶
　辨正王氏炎曰不敢受重賜者心也而五者備有焉¶
　反此則其失亦多是以孝子不敢輕受重賜臨川王¶
<pb:KR1d0068_WYG_002-7b>¶
　氏乃曰若謂人子辭譲而不敢受則百官牛羊倉廪¶
　之奉舜未嘗辭其説不然禮者聖人之中制天下可¶
　以通行堯之待舜與舜所受於堯非可律於天下也¶
　案古者車服所以旌勲庸非有功弗賜也君賜之非¶
　更有命弗敢即乗也所以榮君賜而致其敬也其平¶
　日所乗依所當得而自造之耳玉藻曰年不順成大¶
　夫不得造車馬明常法得自造矣又曰君賜車馬乗¶
　以拜賜衣服服以拜賜君未有命弗敢即乗服也明¶
<pb:KR1d0068_WYG_002-8a>¶
　常所乗不待賜矣若以車馬不可不受不受則大夫¶
　之有車馬者少將大夫之車馬皆君之賜乎亦難為¶
　繼矣記所云三賜不及車馬盖謂宣力國家功效應¶
　科於法得賜而辭譲弗受不居其成功本之於君父¶
　故為人臣人子之盛節而名譽著聞若此耳諸家之¶
　説似有未盡¶
見父之執不謂之進不敢進不謂之退不敢退不問不¶
敢對此孝子之行也(行下/孟反)¶
<pb:KR1d0068_WYG_002-8b>¶
　正義鄭氏康成曰敬父同志如事父　孔氏穎達曰¶
　父之執謂執友與父同志者也或故往見或路中相¶
　見也　王氏安石曰心存於父者見父之執猶父也¶
　　呂氏大臨曰進退問答不敢專焉敬之至也見父¶
　之執猶極其敬况於父乎　陳氏澔曰謂之命之也¶
　通論陳氏祥道曰坊記曰睦於父母之黨可謂孝矣¶
　又曰於父之執可以乗其車不可以衣其衣廣孝也¶
　盖父之同類謂之父黨父之同志謂之父執見父之¶
<pb:KR1d0068_WYG_002-9a>¶
　黨無容孝也此見父之執廣孝也¶
　餘論呂氏祖謙曰孝子愛親之心推原使之廣&KR0509;養¶
　使之厚若雖知愛親不能推原&KR0509;養則在親前雖屏¶
　氣下色供洒掃應對勞而不怨離父母便驕很傲戾¶
　在親前時不多外面驕很多則連親前亦愈薄所以¶
　孝子必於親愛之心推廣之&KR0509;養之見父之執退然¶
　躬弟子之職如此則此心廣大¶
夫為人子者出必告反必面所逰必有常所習必有業¶
<pb:KR1d0068_WYG_002-9b>¶
　(夫音扶告/古毒反)¶
　正義鄭氏康成曰告面同爾反言面者從外来宜知¶
　親之顔色安否有常有業緣親之意欲知之　方氏¶
　慤曰出必告者欲親知其所至之方也反必面者欲¶
　親知其所至之時也　陳氏櫟曰人子事親出必告¶
　以所之還必見其父母之面有常㳺必有方也有業¶
　所學必有正業二者恐貽親之憂辱也　陳氏澔曰¶
　逰有常身不他往也習有業心不他用也¶
<pb:KR1d0068_WYG_002-10a>¶
　通論戴氏溪曰為人親者無一念而忘其子故有&KR0029;¶
　門&KR0029;閭之望為人子者無一念而忘親故有出告反¶
　面之禮生則出告反面沒則告行飲至事亡如事存¶
　也¶
恒言不稱老¶
　正義王氏子墨曰慮動親之感也　黄氏幹曰教人¶
　子對父母常言湏避老字一則傷父母之心一則孝¶
　子不忍斥言非謂人子自身稱老也　陳氏澔曰恒¶
<pb:KR1d0068_WYG_002-10b>¶
　言平常言語之間也¶
　通論吕氏大臨曰出必告反必面受命於親而不敢¶
　專也所逰必有常所習必有業體親之愛而不敢貽¶
　其憂也恒言不稱老極子之慕而不忍忘也出入而¶
　無所受命是遺親也親之愛子至矣所逰必欲其安¶
　所習必欲其正茍輕身而不自愛則非所以養其志¶
　也君子之事親親雖老而不失乎孺子慕者愛親之¶
　至也孟子曰五十而慕者予於大舜見之矣故髧彼¶
<pb:KR1d0068_WYG_002-11a>¶
　兩髦為孺子之飾茍常言而稱老則忘親而非慕也¶
　存疑鄭氏康成曰不稱老廣敬　孔氏穎達曰老是¶
　尊稱稱老是己自尊大非孝子卑退之情　李氏曰¶
　孝子愛日不以老自稱如曰天子之老寡君之老則¶
　稱之不稱於常言而已　黃氏震曰不敢自老&KR0178;傷¶
　親心也¶
年長以倍則父事之十年以長則兄事之五年以長則¶
肩随之(長知兩反/下竝同)¶
<pb:KR1d0068_WYG_002-11b>¶
　正義鄭氏康成曰年長以倍謂年二十於四十者肩¶
　随者與之並行差退　孔氏穎達曰此謂鄉里之中¶
　非親非友但年長倍已則以父道事之即父黨随行¶
　也十年以長謂二十於三十者半倍故兄事之則止¶
　差退而鴈行也若二十於二十五者肩随之則齊於¶
　鴈行也　呉氏澄曰此謂道路同行長幼之節父事¶
　之者王制所謂父之齒随行也謂正當尊者之背随¶
　其後而行也兄事之者王制所謂兄之齒鴈行也謂¶
<pb:KR1d0068_WYG_002-12a>¶
　斜出其左右而稍向後如飛鴈之行次也肩随王制¶
　所謂朋友不相踰也謂兩肩相並而差退不踰越其¶
　肩也　陳氏澔曰此汎言長幼之節¶
　通論呂氏大臨曰貴老為其近於親也敬長為其近¶
　於兄也闕黨童子與先生並行孔子知其欲速成疾¶
　行先長者孟子知其為不弟皆不知敬長之義而已¶
　　張子曰年長以倍則父事之又視其雅素如何若¶
　本在兄弟之列則止可兄事之而已　應氏鏞曰此¶
<pb:KR1d0068_WYG_002-12b>¶
　言貴老敬長之道凡年長以倍則執父禮以事之不¶
　必限以二十也若曰二十崇行孝弟能盡此禮姑自¶
　此而始則可爾君子推敬親敬長之心則凡一日之¶
　長於我者皆吾所當敬而年有髙下則敬有等差不¶
　可毫釐之紊以此反觀於一身之間則幼而名二十¶
　冠而字五十以伯仲而常自省焉以此施於九族之¶
　内則服有齊斬功緦之異制居有東西南北之異宮¶
　食有族食世降之異等而常加謹焉近而推之鄉則¶
<pb:KR1d0068_WYG_002-13a>¶
　五十者立侍六十者坐七十者四豆而鄉之所敬者¶
　各不同逺而推之國則五十杖於家六十杖於鄉七¶
　十杖於朝而國之所敬亦不一所以為文理宻察也¶
　　朱子語類問年長以倍則父事之這也是同類則¶
　可曰他也是説得年軰當如此又問如此則不必問¶
　徳之髙下但一例如此否曰徳也隐微難見徳行底¶
　人也自是尊敬他又問如此則不必問年之髙下但¶
　有徳者皆尊敬之曰若是師他則又不同若朋友中¶
<pb:KR1d0068_WYG_002-13b>¶
　徳行底也自是較尊敬他　戴氏溪曰庸敬在兄斯¶
　湏之敬在鄉人彼固有等差也　胡氏銓曰此謂鄉¶
　里之中父兄之黨也¶
　案此節説行下節説坐行坐正自相對若不在行路¶
　上説則父事兄事不止斯湏之敬恐説不去¶
　餘論鄭氏康成曰人年二十弱冠成人有為人父之¶
　端今四十於二十者有子道内則曰年二十惇行孝¶
　弟¶
<pb:KR1d0068_WYG_002-14a>¶
羣居五人則長者必異席(長知/兩反)¶
　正義鄭氏康成曰席以四人為節因冝有所尊　孔¶
　氏穎達曰羣朋友也謂朋友居處法也古者地敷橫¶
　席席容四人則推長者居席端若有五人應一人别¶
　席因推長者一人異席也　陳氏櫟曰此敬長之義¶
　見於坐席之閒者也　魏氏了翁曰羣居之席四人¶
　為節禮席則異　呉氏澄曰居謂坐也上文言行而¶
　弟長之禮此言坐而弟長之禮因是推之六人則第¶
<pb:KR1d0068_WYG_002-14b>¶
　三人以下共下席其第一第二人居上席也七人則¶
　第二第三居上席之下半其第一則居上席之上半¶
　也¶
　通論馬氏睎孟曰徐行後長謂之弟疾行先長謂之¶
　不弟堯舜之道孝弟而已夫孝弟於歩趋徐疾之閒¶
　而聖人之道乃始於此者盖達事長之禮無所往而¶
　不為順也推其齒而以父兄事之者謂其愈長而愈¶
　加敬也長之五年則肩随者不敢與先生並行也其¶
<pb:KR1d0068_WYG_002-15a>¶
　出也不敢與之並行則其居也可以同席乎盖五人¶
　之羣當有所長推其長者必異席以敬之古人敬長¶
　如此則民之犯上而踰禮者冝鮮矣¶
　案賔主禮席皆無同坐法此羣居兼飲食講説言之¶
為人子者居不主奥坐不中席行不中道立不中門¶
　正義鄭氏康成曰不敢當其尊處室中西南隅謂之¶
　奥道有左右中門謂棖闑之中央　孔氏穎達曰主¶
　猶坐也室户近東南角則西南隅隐奥無事故名為¶
<pb:KR1d0068_WYG_002-15b>¶
　奥尊者居必主奥人子不冝處之一席四人則席端¶
　為上獨坐則席中為尊尊者冝獨不與人共則坐居¶
　席中卑者不得坐也男女各路路各有中尊者常行¶
　正路卑者不得行也門中央有闑兩旁有棖棖闑之¶
　中尊者所立故人子不當之而立也　朱子曰古人¶
　室在東南隅開門東北隅為窔西北隅為屋漏西南¶
　隅為奥人纔進便先見東北隅却到西北隅然後始¶
　到西南隅此是至&KR0055;宻之地　徐氏師曽曰居必別¶
<pb:KR1d0068_WYG_002-16a>¶
　室坐必偏席行必近左右立必&KR0029;棖闑皆自卑以尊¶
　其親也¶
　存疑鄭氏康成曰謂與父同宮者也内則曰由命士¶
　以上父子皆異宮　孔氏穎達曰四事與父異宮者¶
　不禁由命士以上父子皆異宮有命既尊各有臣僕¶
　子孫應敬已故也¶
　辨正應氏鏞曰父子異宮固各有西南隅之奥然親¶
　在而自主之亦有不安焉非特以同宮而避之也若¶
<pb:KR1d0068_WYG_002-16b>¶
　同宮則父自主之矣且道路之間豈父之所統哉而¶
　行不敢中者盖無往而不寓其敬親之意也¶
食饗不為槩(食音/嗣)¶
　正義鄭氏康成曰槩量也不制待賔客&KR0319;具之所有¶
　　孔氏穎達曰大夫士或相往來不制設饗食&KR0319;具¶
　由尊者所裁人子不得輙豫限量多少　張子曰凡¶
　於父母賔客之奉必極力營辦亦不計家之有無不¶
　為槩量為子者不有其身不有私財凡人子為飬又¶
<pb:KR1d0068_WYG_002-17a>¶
　湏使其不知勉强勞苦茍使見其為而不易則亦不¶
　安矣　陳氏澔曰食饗如奉親延客及祭祀之類皆¶
　是不為概量順親之心而不敢自為概量也¶
　存疑熊氏安生曰食饗不為槩為傳家事任子孫若¶
　不傳家事則子孫無待賔客之事¶
　辨正游氏桂曰正義引熊氏説未妥盖𫝊家正欲省¶
　事方為子孫裁食饗之量是煩尊者也大概為人子¶
　假如士庶人朋友相往来茍欲為之設醴必先白父¶
<pb:KR1d0068_WYG_002-17b>¶
　母乃可而設醴之意又當聼於父母也　胡氏銓曰¶
　食饗不為概此未傳家事者㮚氏概而不税¶
祭祀不為尸¶
　正義鄭氏康成曰尊者之處為其失子道然則尸卜¶
　筮無父者(朱子曰尸用/無父者為之)　陳氏櫟曰尸取主人之子¶
　行而已父在而已為尸父將北面事之子所不安故¶
　不為也(案惟主祭者有北面事尸之禮餘子孫與祭/者俱東階之東西面其父在與祭之列即不)¶
　(為/尸)¶
<pb:KR1d0068_WYG_002-18a>¶
　餘論孔氏穎達曰尸用適而無父者非其宗廟之祭¶
　則其尸不必同姓石渠論云周公祭天用太公為尸¶
　是用異姓也白虎通又云周公祭太山用召公為尸¶
　盖天地山川得用公也¶
　案尸者神像也此尸謂宗廟之尸外祀之尸可異姓¶
　宗廟之尸必同姓尸必以昭穆從其類也必以正適¶
　不敢以賤者溤吾親也天子尸不以公而以卿諸侯¶
　不以卿而以大夫明嫌之義也大夫士尸以無爵者¶
<pb:KR1d0068_WYG_002-18b>¶
　避君也又必擇皆無父者為之不使父拜其子也將¶
　祭祀尸服卒者之上服祝從尸主人從祝尸入即席¶
　東面而坐祝主西面而立皆拜妥尸遂坐而祭焉則¶
　儼然以神道事之矣故父在不為尸亦不敢當尊之¶
　意也¶
聼於無聲視於無形¶
　正義鄭氏康成曰視聼恒若親之將有教使然(孔疏/父母)¶
　(雖無聲無形然常於心想像似見/形聞聲謂父母将有教使已然)　呂氏大臨曰視¶
<pb:KR1d0068_WYG_002-19a>¶
　聼於無形聲則誠於事親專心致志可知也　方氏慤¶
　曰聼於無聲則常若親之有所命也視於無形則常若¶
　親之在其前也無聲且聼况聞親之聲乎則召之無諾¶
　可知矣無形且視况視親之面乎則顔之無犯從可知¶
　矣　陳氏澔曰先意承志也¶
　通論真氏徳秀曰聼於無聲視於無形此戒慎乎其所¶
　不睹&KR0178;懼乎其所不聞之意乎盖孝子之心惟&KR0178;纖芥¶
　之差湏臾之失故其潛觀黙察至於如此非誠於事親¶
<pb:KR1d0068_WYG_002-19b>¶
　者能若是乎　戴氏溪曰此孝子之極至也念念不置¶
　與親為一常若親之在吾前而謦欬於其旁也記曰先¶
　王之孝也色不忘乎目聲不絶乎耳自其生也聼於無¶
　聲視於無形及其沒也色不忘乎目聲不絶乎耳念慮¶
　之積非一日矣　楊氏鼎熙曰聼不於有聲於無聲視¶
　不於有形於無形分眀有潛孚黙喻志意相通意¶
　案或云孝子心與親融渾合無閒必待想像之下方¶
　似見形聞聲則&KR0178;鄰於擬議窺測然鄭氏所謂恒若¶
<pb:KR1d0068_WYG_002-20a>¶
　原非擬議窺測也至真氏戒慎不睹&KR0178;懼不聞則君¶
　子存飬之全功戴氏色不忘乎目聲不絶乎耳則就¶
　祭祀時説雖理無所不通然不若鄭氏注之親切有¶
　味也¶
不登髙不臨&KR0055;不茍訾不茍&KR0015;孝子不服闇不登危懼¶
辱親也(訾音紫闇/烏紺切)¶
　正義鄭氏康成曰登髙臨&KR0055;茍訾茍&KR0015;為近危辱也¶
　(孔疏危登髙臨/&KR0055;辱茍訾茍笑)人之性不欲見毁訾不欲見笑君子¶
<pb:KR1d0068_WYG_002-20b>¶
　樂然後笑服事也闇冥也不於闇冥之中從事為卒¶
　有非常且嫌失禮也男女夜行以燭　孔氏穎達曰¶
　茍且也相毁曰訾不樂而笑為茍笑彼雖有是非而¶
　已茍譏毁訾笑之皆非彼所欲必反見毁辱也不服¶
　闇者不行事於暗中一則為卒有非常二則生物嫌¶
　故孝子戒之　呂氏大臨曰身也者親之枝也履不¶
　安以危之是危親也行不善以辱之是辱親也登髙¶
　臨&KR0055;危道也茍訾近於讒茍笑近於謟是辱道也服¶
<pb:KR1d0068_WYG_002-21a>¶
　闇者欺人所不見也登危者行險以僥倖也孝子之¶
　心將為不善思貽父母羞辱必不果服闇登危是忘¶
　親也非特忘之不令之名且將加之是辱親也　方¶
　氏慤曰茍訾則為惡於人矣愛親者其可惡於人乎¶
　茍笑則為慢於人矣敬親者其可慢於人乎　朱氏¶
　申曰不服闇不服闇昧之事不登危不登危險之地¶
　&KR0178;二者為親之辱¶
　通論陳氏祥道曰聼於無聲一傾耳不敢忘父母也¶
<pb:KR1d0068_WYG_002-21b>¶
　視於無形一舉目不敢忘父母也不登髙不臨&KR0055;一¶
　舉足不敢忘父母也不茍訾不茍笑一出言不敢忘¶
　父母也孟子曰事孰為大事親為大守孰為大守身¶
　為大聼於無聲視於無形則善於事親矣不登髙不¶
　臨&KR0055;不茍訾不茍笑不服闇不登危則善於守身矣¶
　　又曰父母全而生之子全而歸之則不茍訾不茍¶
　笑不服闇所以全其行不登髙不臨&KR0055;不登危所以¶
　全其體¶
<pb:KR1d0068_WYG_002-22a>¶
　案不登危比不登髙臨深進一層髙深有形之危也¶
　行險僥倖無形之髙深也行未光明皆属暗昧居非¶
　坦易即渉險危故記者特舉孝子以為法¶
父母存不許友以死不有私財¶
　正義鄭氏康成曰為忘親也死為報仇讐　孔氏穎¶
　達曰家事統於尊財闗尊者故無私財　戴氏溪曰¶
　髮膚以上皆親之體豈敢許友以死粒粟縷&KR0093;以上¶
　皆親之物豈敢私有其財髙者輕死卑者重財皆非¶
<pb:KR1d0068_WYG_002-22b>¶
　孝也　陳氏澔曰親在而以身許人是有忘親之心¶
　親在而以財專已是有離親之志¶
　辨正呂氏大臨曰不許友以死者不敢受其託也先¶
　儒謂許報讎雖父母沒亦不可也患難相死兄弟之¶
　道也詩云鶺鴒在原兄弟急難每有良朋況也永歎¶
　又曰兄弟鬩於墻外禦其侮每有良朋烝也無戎朋¶
　友以道義相成患難之事無相及故曰無戎也戰國¶
　游俠以氣相許結私交報讐怨流俗尚之此先王之¶
<pb:KR1d0068_WYG_002-23a>¶
　所必誅君子謂之不義者也¶
　餘論黃氏震曰記禮者漢人雜取後世豪侠之言人¶
　子髮膚以上皆親之有豈敢私　林氏光朝曰父母¶
　存不許友以死戰國閒傳習之語不可以為訓¶
為人子者父母存冠衣不純素(純之準/反下同)¶
　正義鄭氏康成曰為其有喪𧰼也純緣也玉藻曰縞¶
　冠𤣥武子姓之冠也縞冠素紕既祥之冠也深衣曰¶
　具父母衣純以青　孔氏穎達曰冠純謂冠飾衣純¶
<pb:KR1d0068_WYG_002-23b>¶
　謂深衣領緣　呂氏大臨曰人子之服必盡乎孺子¶
　之飾者所以説其親也故髧彼兩髦飾其首也衣純¶
　以繢以青飾其身也冠衣純以素孤子之服非所以¶
　事親也¶
孤子當室冠衣不純采¶
　正義鄭氏康成曰孤子謂年未三十者蚤喪親雖除¶
　喪不忘哀也三十壯有室有代親之端不為孤也當¶
　室嫡子也　孔氏穎達曰孤子雖除服猶素然深衣¶
<pb:KR1d0068_WYG_002-24a>¶
　云衣純以素嫡庶皆然今當室謂嫡子似庶子不同¶
　者但嫡子内理烝嘗外交宗族代親既備嫌或不同¶
　故特明之　呂氏大臨曰深衣云孤子衣純以素此¶
　云孤子當室冠衣不純采者少而無父者雖人之窮¶
　然既除喪矣冠衣猶不改素則無窮也先王制禮行¶
　道之人皆不忍也豈可獨遂其無窮之情哉故惟當¶
　室者行之非當室者不然也深衣之言畧矣¶
　通論馬氏睎孟曰孟子曰父母俱存兄弟無故一樂¶
<pb:KR1d0068_WYG_002-24b>¶
　也樂於中者必稱於外冠衣不純素所以為文也孤¶
　子當室者謂嫡室也冠衣不純采者異於諸子也盖¶
　父之於長子冠於阼以著代也服之三年以稱情也¶
　則嫡子之於父其可以不加隆乎　呂氏大臨曰當¶
　室謂為父後者問喪曰童子不緦惟當室緦亦指為¶
　父後者所謂不純采者雖除喪猶純素也唯當室者¶
　行之非當室者不然也¶
　案儀禮純博寸純以為口緣盖尊者存以多飾為貴¶
<pb:KR1d0068_WYG_002-25a>¶
　故具父母大父母衣純以繢若惟具父母則飾少而¶
　純以青故不純素者一堂具&KR0159;見天倫之樂事不純¶
　采者終身孺慕見至性之篤誠¶
幼子常視毋誑(誑九/况反)¶
　正義鄭氏康成曰視今之示字小未有所知常示以¶
　正物以正教之毋誑欺　孔氏穎達曰小兒常效習¶
　長者長者常示以正事不冝示以欺誑　劉氏彜曰¶
　幼子之性純明自天未有外物生其好惡者無所學¶
<pb:KR1d0068_WYG_002-25b>¶
　而不可成也故視之以誠信則誠信篤於其心矣視¶
　之以詐偽則詐偽篤於其志矣故曰幼子常視毋誑¶
　　楊氏時曰人之生也直是以君子無所往而不用¶
　其直直則心得其正矣古人於幼子常示毋誑所以¶
　飬其直也　陳氏澔曰常示之以不可欺誑所以習¶
　其誠　徐氏師曽曰幼子之性本無不誠然習於偽¶
　則為惡易而為善難常示毋誑然後詐偽不滋而真¶
　純可全矣¶
<pb:KR1d0068_WYG_002-26a>¶
　通論呂氏大臨曰書曰茲乃不義習與性成則不義¶
　非性矣然以不義成性則習有以移之故習不可不¶
　慎也古之教子者其始生也擇諸母之慈良恭敬慎¶
　而寡言者使為子師其次為慈母其次為保母教之¶
　之慎如此况可示之誑乎¶
　餘論孔氏穎達曰曽子兒啼妻云兒莫啼吾當與汝¶
　殺豕兒聞輙止妻後向曽子説之曽子曰勿教兒欺¶
　即殺豕食兒是不誑也　黃氏裳曰禮云士無故不¶
<pb:KR1d0068_WYG_002-26b>¶
　殺犬豕為示幼子小信而干先王大禮哉　呂氏祖¶
　謙曰人多謂孟母能示子以信不知買肉以實其信¶
　所以為誑也母當直以前言為誑而語之乃買肉以¶
　成其誑本是一誑即成兩誑大抵所以䧟於小人者¶
　多因要實前言盖實前言三字&KR0496;是入小人之徑路¶
　案常視毋誑兩句對説鄭孔得之陳謂示之以不可¶
　欺誑其義一也常示則日見日聞不習於一毫之偽¶
　則其誠若固有之矣盖教止於言而示則以意言有¶
<pb:KR1d0068_WYG_002-27a>¶
　盡意無窮也孟母殺猪事朱子小學亦載入然呂氏¶
　駁義亦正故附録之¶
童子不衣裘裳立必正方不傾聼(衣去/聲)¶
　正義鄭氏康成曰裘太温消隂氣使不堪苦不衣¶
　裘裳便易立必正方不傾聼習其自端正　孔氏穎¶
　達曰童子非成人之名衣猶著也童子體熱不冝著¶
　裘又應給役著裳則不便故童子並緇布襦袴内則¶
　二十則可以衣裘帛立冝正嚮一方不得傾頭属聼¶
<pb:KR1d0068_WYG_002-27b>¶
　左右　程子曰裘裳成人之服也不衣者不能衣也¶
　不帛襦袴不帛則是用布也襦今之襖不衣裘帛則¶
　常所衣者襦袴而已　呂氏大臨曰裘裳與冠皆成¶
　人之服未成人者服亦有所未偹也立必正所向之¶
　方或東向西向或南向北向不使之偏有所向也士¶
　相見禮云凡燕見於君必辨君之南面若不得則正¶
　方不疑君疑君者謂斜嚮之不正方也不傾聼者頭¶
　容直¶
<pb:KR1d0068_WYG_002-28a>¶
　通論戴氏溪曰常示毋誑所以養其心也不衣裘裳¶
　所以養其體也盖不開其情偽之端以育其正性不¶
　傷其陰陽之和以長其夀命此古之成人所以多有¶
　徳也立必正方不傾聼則敬以直内無傾邪之患矣¶
　　方氏慤曰立必正則坐不至於跛矣聼不傾則聼¶
　不至於淫矣後又言毋側聼者側未至於傾此教童¶
　子故責之畧後教成人故責之詳盖不傾則容或側¶
　毋側則不傾可知¶
<pb:KR1d0068_WYG_002-28b>¶
長者與之提攜則兩手奉長者之手負劍辟咡詔之則¶
掩口而對(長知兩反奉芳勇反/辟匹亦反咡如至反)¶
　正義鄭氏康成曰提擕謂牽將行奉長者之手習其¶
　扶持尊者辟咡詔之謂傾頭與言口旁曰咡掩口而¶
　對習其向尊者屏&KR0148;也　何氏休曰口耳之閒曰咡¶
　　孔氏穎達曰非惟教之聼立至於歩行亦冝教之¶
　謂兒長大當扶持長者因牽行之時教之奉長者之¶
　手先使學者令習便也豈但在行在&KR0573;時亦湏教之¶
<pb:KR1d0068_WYG_002-29a>¶
　長者或若負劍兒之時而與之語當傾頭不正向之¶
　令&KR0148;不觸兒亦令見長者所為而後習之童子雖未¶
　能掩口而對長者亦教其為之習向尊者屏&KR0148;也¶
　呂氏大臨曰長者與之提擕則兩手奉長者之手以¶
　長者之意不可以不承也負劍辟咡詔之則掩口而¶
　對以氣之逼人人或惡之也　馬氏睎孟曰就而擕¶
　之則奉其手近而詔之則掩口而對者事長之禮盖¶
　自幼穉而已知禮譲矣　劉氏曰長者俯與童子語¶
<pb:KR1d0068_WYG_002-29b>¶
　有負劍之狀非真負劍也¶
　通論方氏慤曰少儀言有問焉則辟咡而對者彼言¶
　幼者對之之時此言長者詔之之時詔對雖不同其¶
　所以辟咡之容則一也¶
　存異鄭氏康成曰負謂置之於背劍謂挾之於旁¶
　胡氏銓曰歐陽子阡表劍汝立於旁　劉氏彜曰長¶
　者從童子背後而俯首與之語則童子如負長者然¶
　長者以手挾童子於脅下則如帶劍然　黃氏裳曰¶
<pb:KR1d0068_WYG_002-30a>¶
　嬰兒可置於脅下如帶劍者豈能教之對長者禮是¶
　長者或負劍不便屈身但偏就近耳而詔之¶
　案此童子能行能對則非懐抱之童或負之於背帶¶
　之於脅可知而劉謂若童子背負長者與長者手挾¶
　童子若帶劍負屬童子劍屬長者則又非也盖劍長¶
　而室堅不可猝拔必推之背左手下持其室邪俯其¶
　身右手從腦旁拔其靶乃出今邪俯其身就童子語¶
　形似之非長者真負劍也又負劍乃拔之𫝑黃謂即¶
<pb:KR1d0068_WYG_002-30b>¶
　帶劍亦非¶
　總論㳺氏桂曰古之人所謂匹夫匹婦皆有孝弟之¶
　行非皆生而知之亦由父兄長者教之使有方也欲¶
　其長毋誑欺也則自其幼而常視毋誑矣欲其長而¶
　知事長洒掃應對進退之節也則自其幼而使之堪¶
　忍勞苦給役便易矣欲其長而視聼之正也則自其¶
　幼而教之正方不傾聼矣欲其長而扶持供飬也則¶
　自其幼而教之提擕奉手之禮矣欲其長而觧事尊¶
<pb:KR1d0068_WYG_002-31a>¶
　者屏&KR0148;也則自其幼而教之對長者掩口之禮矣凡¶
　此不獨自其幼而教之也父兄長者又以己身而先¶
　之焉常視毋誑則先以己之無誑示之也辟咡詔之¶
　則先以己之辟咡教之也古之教人者茍欲教人先¶
　正其身至於教子則尤其所當謹者也¶
從於先生不越路而與人言&KR0476;先生於道趨而進正立¶
拱手先生與之言則對不與之言則趨而退(從才用反/下並同拱)¶
　(俱勇/反)¶
<pb:KR1d0068_WYG_002-31b>¶
　正義鄭氏康成曰不越路與人言尊不二也先生老¶
　人教學者拱手為有教使趋退為其不欲與已並行¶
　　孔氏穎達曰從謂從行時先生師也謂師為先生¶
　者言彼先已而生其徳多厚也&KR0476;逢也疾趋而進就¶
　之又不敢斥問先生所為故正立拱手而聼先生之¶
　教　吕氏大臨曰弟子之於師聼教聼役而已故正¶
　立拱手以待也與言則對不與言則退應對進退不¶
　敢專也　戴氏溪曰禮無二敬從先生而越路與人¶
<pb:KR1d0068_WYG_002-32a>¶
　言則敬有所分趋進者懼先生之有教令也趋退者¶
　不敢與先生並行也遇而引避雖足致敬而非所以¶
　承命也不與言而随行不置亦非所謂承意也¶
　通論呂氏大臨曰先生則他人稱之長者則無嫌於¶
　自稱　馬氏睎孟曰先生者齒長而有徳之稱古之¶
　冠者見於鄉大夫鄉先生鄉飲酒之禮主人就先生¶
　而謀賔尊爵貴徳之義也¶
　存疑胡氏銓曰前云必辭譲而對此云則對畧道路¶
<pb:KR1d0068_WYG_002-32b>¶
　也¶
　案論語問孝而曰有酒食先生&KR0319;則先生之稱初惟¶
　屬父耳其兼言兄則由父推之謂同為父所生而其¶
　生先於我也其以稱師則又由父兄推之謂教我比¶
　於生我故自稱亦曰弟子也其以稱大夫致仕者則¶
　又由師推之為古致仕大夫士教於鄉里也其以稱¶
　鄉人之老者則又推之為其年亦近於父也然此亦¶
　必年與徳兼耳若長者則但以年而言　又案相從¶
<pb:KR1d0068_WYG_002-33a>¶
　則歩趋不違所以專致其敬相遇則進退必謹所以¶
　曲盡其敬與之言與有所問不同問我立志問我所¶
　長故必謙遜乃對若但與言則直對而已無所用謙¶
　也胡氏畧道路之説非¶
從長者而上丘陵則必鄉長者所視(上時掌反/鄉去聲)¶
　正義鄭氏康成曰鄉長者所視為逺視不察有所問¶
　　孔氏穎達曰長者東視則東視西視則西視　戴¶
　氏溪曰從長者而升髙非以逺覽也所以承教也違¶
<pb:KR1d0068_WYG_002-33b>¶
　長者所視則志在覽物敬長之意失矣况長者欲有¶
　所問乎　陳氏澔曰髙而有向背者為丘平而人可¶
　陵者為陵鄉長者所視&KR0178;有問則即所見以對也¶
登城不指城上不呼(呼火/故反)¶
　正義鄭氏康成曰不指不呼為惑人　陸氏徳眀曰¶
　呼號呌也　方氏慤曰不指為其惑人之見也不呼¶
　為其惑人之聞也言城者士民之所㑹而聞見者衆¶
　故也¶
<pb:KR1d0068_WYG_002-34a>¶
　通論戴氏溪曰論語曰車中不疾言不親指在車上¶
　猶不可况於登城乎¶
　案不指不呼非特不駭人亦以自約其不謹也¶
將適舍求毋固¶
　正義鄭氏康成曰適舍謂行而就人舘　孔氏穎達¶
　曰舍謂主人家也　陳氏櫟曰將適館舍有求於主¶
　人不可有固求必得之心¶
　存異鄭氏康成曰固猶常也求主人物不可以舊常¶
<pb:KR1d0068_WYG_002-34b>¶
　或時乏無周禮土訓辨地物原其生以詔地求其類¶
　　張子曰將適舍求毋固固求休息有似厭怠然¶
　陳氏櫟曰一説將欲退而就舍長者或留之不可固¶
　求必退　呉氏澄曰暮而求舍舘一宿而已随所在¶
　而安不敢必求適意之所也¶
　案鄭訓固為常所引周禮亦不類若謂不可以我常¶
　如是而求必遂則可耳又經文由適舍而上堂由上¶
　堂而入户由入户而即席是適舍者乃自外入非從¶
<pb:KR1d0068_WYG_002-35a>¶
　内出也陳氏謂先生長者未許而固求必退則似身¶
　在户内而出就館舍呉氏謂暮而一宿又似旅行投¶
　宿&KR0178;與下上堂入户皆不類¶
將上堂聲必揚户外有二屨言聞則入言不聞則不入¶
　(屨紀具反聞/音問又如字)¶
　正義鄭氏康成曰聲必揚警内人也　陳氏澔曰上¶
　堂升主人之堂揚其聲者使内人知之也　徐氏師¶
　曽曰複下曰舄單下曰&KR0752;古者即席則去&KR0752;不以&KR0752;¶
<pb:KR1d0068_WYG_002-35b>¶
　踐席　楊氏鼎熙曰言者聲徹曰聞　又曰此必師¶
　弟朋友親戚無擯介將命者¶
　存疑熊氏安生曰一人之&KR0752;在户内其户外有二&KR0752;¶
　則三人也下文云離坐離立無往参焉則知户内二¶
　人不得参之故知户外二&KR0752;當有三人　孔氏頴達¶
　曰户外二&KR0752;謂兩人體敵故鄉飲酒賔主皆降脱&KR0752;¶
　堂下以體敵故也若尊卑不同則長者一人脱&KR0752;户¶
　内若内人語聞於户外則非私事外人乃可入也¶
<pb:KR1d0068_WYG_002-36a>¶
　陳氏澔曰三人而所言不聞於外必是宻謀故不入¶
　存異孔氏穎達曰無非法之私事乃可入　戴氏溪¶
　曰嫌疑者禍之階也故禮者所以别嫌疑而免於人¶
　道之患將上堂聲不揚而黙上則人得以疑乎我將¶
　入户言不聞而遽入則我有以窺乎人此二者禍之¶
　階也¶
　案此節自是上堂入户之通禮即由外寢入内寢亦¶
　然而上他人之堂入他人之户更可知孔氏非法戴¶
<pb:KR1d0068_WYG_002-36b>¶
　氏禍階立論不無太過至户外有二&KR0752;自謂二人之¶
　&KR0752;熊氏謂户外有二&KR0752;一人之&KR0752;在户内則有三人¶
　但自外來者不見户内之&KR0752;又烏知其有無乎至熊¶
　引離坐離立無往参以證則義殊別盖離並也彼二¶
　人並坐並立我不可出其閒非謂坐與行必不可有¶
　三人也孔引脱&KR0752;堂下以証則事更不同此偶相過¶
　非賔主行禮且入室非升堂或卑幼自來主人不必¶
　出迎至户同脱&KR0752;入也¶
<pb:KR1d0068_WYG_002-37a>¶
將入户視必下入户奉扃視瞻毋囬户開亦開户闔亦¶
闔有後入者闔而勿遂(奉上聲扃古螢/反闔胡臈反)¶
　正義鄭氏康成曰言聞則入視必下不干掩人之私¶
　也奉扃敬也開亦開闔亦闔不以後来變先勿遂示¶
　不拒人　孔氏穎達曰扃所以關鼎者關户之木亦¶
　得稱扃凡當奉扃之時必兩手向心而奉之今入户¶
　雖不奉扃木以其手對户若奉扃然言恭敬也初入¶
　時視必下不得廽轉廣有瞻視也若户本開則今入¶
<pb:KR1d0068_WYG_002-37b>¶
　者不湏闔若户本闔則今入者不湏開已先入後猶¶
　有應入者雖已應闔當徐作闔𫝑以待後入不得遂¶
　闔以拒後人　方氏慤曰視以下為敬上於面則傲¶
　視近而瞻逺視詳而瞻畧不可囬旋&KR0178;其掩人之私¶
　也　陳氏祥道曰闔之所以敬其主於内勿遂所以¶
　敬其人於外¶
　存異姚氏舜牧曰户之開闔皆主人事也方主迎客¶
　而其户或閉必先舉手以開户客亦随身與開之既¶
<pb:KR1d0068_WYG_002-38a>¶
　入主或闔其户客亦舉手與闔之皆致不敢當主之¶
　意但&KR0178;猶有後入者則闔之而勿遂耳¶
毋踐&KR0752;毋踖席摳衣趨隅必慎唯諾(踖在亦反摳苦侯/反趨七俱反唯云)¶
　(癸反諾/努各反)¶
　正義鄭氏康成曰趋隅升席必由下也　孔氏穎達¶
　曰踐蹋也既並脱&KR0752;户外其人或多若後進者不得¶
　蹋先入者&KR0752;踖猶躐也席既地鋪當有上下將就坐¶
　當從下而升以就已位若𤼵初從上為踖席摳提也¶
<pb:KR1d0068_WYG_002-38b>¶
　趋猶向也隅猶角也既不踖席當兩手提裳之前徐¶
　徐向席之下角從下而升已位也唯諾應對也坐定¶
　又謹於應對　呂氏大臨曰毋踐&KR0752;毋踖席敬其物¶
　所以敬其人也摳衣趨隅必慎唯諾不敢為賔聼命¶
　於先生長者唯所以應也諾所以許也　陳氏澔曰¶
　摳衣與論語攝齊同　徐氏師曽曰欲便於坐故摳¶
　衣欲示其譲故趨隅此即席之儀也既坐定又當謹¶
　於應對無往而非敬也¶
<pb:KR1d0068_WYG_002-39a>¶
　通論戴氏溪曰凡升堂者脱&KR0752;於堂下唯祭則否凡¶
　入户者脱&KR0752;於户外有尊長在則否就&KR0752;取&KR0752;納&KR0752;¶
　&KR0118;&KR0752;皆有禮法即席之禮由下以序而升賔客之席¶
　讀書之席飲食之席徒坐之席亦有禮法不失尺寸¶
　過此則為非禮矣¶
　存疑鄭氏康成曰慎唯諾者不先舉見問乃應¶
　存異孔氏穎達曰玉藻云升席不由前為躐席自是¶
　不由席前升與此別鄉飲酒云賔升席自西方注云¶
<pb:KR1d0068_WYG_002-39b>¶
　升由下也升必中席彼謂近主人為上故以西為下¶
　也衣裳也　陳氏澔曰趨由席角而升坐也¶
　辨正朱子曰毋踐&KR0752;毋踖席此是衆人共坐一席既¶
　云當己位上即湏立於席後乃得當己位上盖以前¶
　為上後為下也正與玉藻義同鄉飲乃是特設賔席¶
　一人之坐故以西為下西自席下之中升而即席與¶
　此異也　彭氏曰摳衣則連裳提之訓衣為裳非也¶
　總論孔氏穎達曰自從於先生至唯諾眀事師長之¶
<pb:KR1d0068_WYG_002-40a>¶
　禮¶
大夫士出入君門由闑右不踐閾(闑魚列反/閾音域)¶
　正義鄭氏康成曰臣統於君闑門橛閾門限也　孔¶
　氏穎達曰門以向堂為正右在東也主人位在門東¶
　客位在門西大夫士是臣皆統於君不敢自由故出¶
　入君門恒從闑東踐履也出入不得踐履門限一則¶
　自髙二則不净並為不敬　陳氏祥道曰門以向内¶
　為常由闑右則由闑東也天子適其臣由阼階大夫¶
<pb:KR1d0068_WYG_002-40b>¶
　士出入君門由闑右盖天子無適而不為主大夫士¶
　無時而不純臣也故賔客公事自闑西私事自闑東¶
　盖公事則以公禮入私事則以臣禮入　馬氏睎孟¶
　曰由闑右不敢為賔也　朱子曰疏門中有闑兩旁¶
　有棖棖如今衮頭相似闑當中礙門者今城門有之¶
　古人常掩左扉人君多出門外見人當棖闑之閒為¶
　君位又曰只是自外入右邉門中乃君出入之所自¶
　内出亦右　陳氏澔曰當門之中闑東為右主人入¶
<pb:KR1d0068_WYG_002-41a>¶
　門而右客入門而左大夫士由右者以臣從君不敢¶
　以賔敵主也　陳氏櫟曰闑之右門之東也¶
　存異饒氏魯曰大門兩旁之木為棖中閒兩扉相合¶
　處又有一木常設而不動曰闑東西兩扉君出入則¶
　皆由左出以東扉為左入以西扉為左若大夫士出¶
　入君門則皆由右出以闑西為右入以闑東為右避¶
　君出入處也　湯氏道衡曰君出入皆由左大夫避¶
　君出入故由右¶
<pb:KR1d0068_WYG_002-41b>¶
　案天子五門郭門謂之&KR0399;門&KR0399;門内謂之庫門庫門¶
　内謂之雉門雉門内謂之應門應門内謂之路門諸¶
　侯三門庫門内謂之雉門雉門内謂之路門詩曰乃¶
　立&KR0399;門&KR0399;門有伉乃立應門應門將將明堂位言魯¶
　庫門天子&KR0399;門雉門天子應門言其制如之耳書言¶
　王出在應門之内春秋書魯雉門災家語言衞有庫¶
　門諸書皆無言諸侯有&KR0399;應二門者鄭注諸侯宮門¶
　外曰&KR0399;門朝門曰應門誤矣至於三朝内朝在路門¶
<pb:KR1d0068_WYG_002-42a>¶
　内所謂圖宗人嘉事之朝每日視朝退聼事於此周¶
　禮太僕宰夫所謂掌其復逆論語所謂過位升堂皆¶
　在此也治朝亦名正朝在路門外周禮所謂司士正¶
　治朝之位玉藻所謂天子皮弁以日視朝諸侯朝服¶
　以日視朝者皆在此也其左右則為官府治事之所¶
　天子自此而出為應門為雉門諸侯無應門即雉門¶
　矣故曰魯雉門天子應門也雉門天子兩觀諸侯一¶
　觀魯亦兩觀&KR0427;也左宗廟右社稷之門亦在雉門以¶
<pb:KR1d0068_WYG_002-42b>¶
　内故禮運仲尼與於蜡賔事畢出逰於觀之上孔氏¶
　謂孔子出廟門往雉門榖梁傳送女母不出祭門諸¶
　母兄弟不出闕門范寗謂祭門廟門闕門兩觀也自¶
　此又出為庫門府庫皆在其門内魯桓僖災而季桓¶
　子命蔵𧰼魏曰舊章不可無曰財可為也以府庫與¶
　𧰼魏相接也鄭謂廟門在庫門内亦似小誤至於外¶
　朝則天子在庫門外諸侯在庫門内而魯一門内外¶
　兩向故曰庫門天子&KR0399;門也詢萬民則在此周禮所¶
<pb:KR1d0068_WYG_002-43a>¶
　謂朝士掌外朝之法小司冦掌外朝之政是也鄭謂¶
　外朝在雉門外或就諸侯言則可耳至門以向堂為¶
　正東為右西為左故治朝之位以東為尊王族故士¶
　虎士在路門右大僕大右小臣在路門左畢公率東¶
　方諸侯入應門右召公率西方諸侯入應門左王出¶
　入必以右也諸侯則西一門常掩謂之賔門惟客至¶
　乃啟君臣出入皆於東故曰臣統於君不敢自由也¶
　朱子説甚明陳用之饒雙峯之説皆誤¶
<pb:KR1d0068_WYG_002-43b>¶
　總論孔氏穎達曰此一節明大夫士出入君門之法¶
凡與客入者每門譲於客客至於寢門則主人請入為¶
席然後出迎客客固辭主人肅客而入¶
　正義鄭氏康成曰每門譲下賔也敵者迎於大門外¶
　聘禮曰君迎賔於大門内為席猶敷席雖君亦然固¶
　辭又譲先入(孔疏聘禮及廟門公揖入於中庭是也/若敵則更出迎不敵則不出迎如此得)¶
　(君行一臣/行二也)肅進也進客為道之　孔氏穎達曰言凡¶
　者通貴賤也每門者天子五門諸侯三門大夫二門¶
<pb:KR1d0068_WYG_002-44a>¶
　客敵者主人出門外迎客主人遜不先入自謙下敬¶
　於賔也此云凡與客入謂燕也故下文云至寝門謂¶
　燕在寝也若相朝饗食皆在廟寝門&KR0496;内門也主人¶
　嚮已應正席今客至内門方請先入敷席者一則自¶
　謙示不敢逆設席以招賢二則重謹更冝視之禮有¶
　三辭初曰禮辭再曰固辭三曰終辭客已再辭故主¶
　人進道客公食大夫禮公揖入賔從是也　陳氏櫟¶
　曰肅客而入俯手揖客而入也¶
<pb:KR1d0068_WYG_002-44b>¶
　通論孔氏頴達曰聘禮君使卿歸饔餼于賔賔迎于¶
　門外及廟門賔揖俱入是敵禮不重出迎者尊主君¶
　之命不敢當也聘禮賔見主國大夫及廟門大夫揖¶
　入不出迎者尊聘君之命不敢當也(案主尊非賔敵/故主入為席賔)¶
　(即從入主不出迎此卿與大夫賔主本敵而皆/不出迎非主自尊正以尊兩君不敢用敵禮也)　呂¶
　氏大臨曰每門遜於客者門不一也有大門有寝門¶
　若行禮於廟則有廟門敵者則迎于大門之外士冠¶
　士昏聘禮賔皆行於廟主人迎賔於大門外是也敵¶
<pb:KR1d0068_WYG_002-45a>¶
　以下則迎於大門之内聘禮公皮弁迎賔於大門内¶
　是也肅客謂俯手以揖之周官大祝九拜所謂肅拜¶
　也春秋傳曰三肅使者是也(杜預云肅/手至地)¶
　餘論方氏慤曰寝門在人君則稱路門主人請為席¶
　將以行禮也請起事也於主人之將有為則曰請辭¶
　止事也於客之不敢當則曰辭　陳氏祥道曰主人¶
　於賔迎之無不拜每門每曲無不揖此言迎而不言¶
　拜則拜可知每門譲而不言每曲揖則揖可知　劉¶
<pb:KR1d0068_WYG_002-45b>¶
　氏彜曰子男以上相為賔之禮則如諸公司儀之職¶
　皆以車迎車送無主人先入為席之事此諸侯大夫¶
　士相為賔之禮也¶
　存疑孔氏穎達曰入鋪席竟後更出迎客¶
　案請入為席只是請之之辭客固辭則即俯手肅拜¶
　而偕入耳孔疏入鋪席竟後更出迎客&KR0178;未然¶
主人入門而右客入門而左主人就東階客就西階客¶
若降等則就主人之階主人固辭然後客復就西階(復/音)¶
<pb:KR1d0068_WYG_002-46a>¶
　(服/)¶
　正義鄭氏康成曰右就其右左就其左降下也謂大¶
　夫於君(孔疏謂他國/之大夫也)士於大夫也不敢輙由其階卑¶
　統於尊不敢自專也復就西階復其正也　孔氏穎¶
　達曰降等卑下之客也不敢亢禮故就主人階繼屬¶
　於主人　方氏慤曰與主共階則以卑從尊而於禮¶
　為殺與主異階則以此敵彼而於禮為亢客若降等¶
　則為殺矣故就主人之階　陳氏櫟曰東階在右西¶
<pb:KR1d0068_WYG_002-46b>¶
　階在左客降等則不敢抗禮就西階而殺禮就主人¶
　之階從主人後以登卑統於尊不敢以賔自居也¶
　通論孔氏穎達曰聘禮公迎賔賔不就主人階公食¶
　大夫禮公迎賔賔入門左此皆是降等不就主人階¶
　者奉已君之命不可茍下主人故從客禮也若君燕¶
　臣命宰夫為主人則主人與賔皆從西階升與此異¶
　又聘禮賔面主國大夫賔亦入門右見私事猶謙若¶
　降等然　方氏慤曰就主人之階與大夫士出入君¶
<pb:KR1d0068_WYG_002-47a>¶
　門由闑右同義¶
主人與客譲登主人先登客從之拾級聚足連歩以上¶
上於東階則先右足上於西階則先左足(拾音渉上時/掌切下同)¶
　正義鄭氏康成曰拾當為渉聲之誤也級等也渉等¶
　聚足謂前足躡一等後足從之併連歩謂足相随不¶
　相過重蹉跌也先右先左近於相鄉敬也　孔氏穎¶
　達曰客主至其階又各譲不先升也譲必以三三竟¶
　而客不從故主人先登亦肅客之義主人前升至第¶
<pb:KR1d0068_WYG_002-47b>¶
　二級客乃升中較一級故云從之拾級聚足者上階¶
　法也連歩以上者上上堂也在級未在堂後足不相¶
　過故云連歩渉而升堂故云以上　張子曰拾級聚¶
　足此等事但敬事自至如此非著心安排而到¶
　通論孔氏穎達曰公食大夫禮公升二等賔升是從¶
　之也燕禮大射禮賔先升者公以宰夫為主人賔尊¶
　也聘禮君使卿歸饔餼於賔館卿升一等賔從者卿¶
　銜主君之命尊也至於賔設醴禮卿賔升一等卿從¶
<pb:KR1d0068_WYG_002-48a>¶
　升者以賔作主人道之也¶
　存異呂氏大臨曰拾更也射者拾𤼵投壺者拾投哭¶
　踊者拾踊皆更為之也拾級者左右足更上也　胡¶
　氏銓曰拾級聚足拾掇也拾物必俯言躡等級必俯¶
　視地若拾物然　陳氏澔曰先右先左各順入門之¶
　左右也¶
　案拾級若如呂説則不聚足矣顯與經文背胡謂俯¶
　視地則東西階賔主不相顧亦非陳謂順其門則不¶
<pb:KR1d0068_WYG_002-48b>¶
　應有就東階諸禮¶
　總論孔氏穎達曰凡與客入至左足眀賔與主送迎¶
　相譲及升堂行歩之法¶
帷薄之外不趨堂上不趨執玉不趨堂上接武堂下布¶
武室中不翔(薄平/博切)¶
　正義鄭氏康成曰帷薄之外不見尊者行自由不為¶
　容也入則容行而張足曰趨堂上不趨為其廹也堂¶
　下則趨執玉不趨志重玉也聘禮曰上介授賔玉於¶
<pb:KR1d0068_WYG_002-49a>¶
　廟門外(孔疏引此証賔於堂下有/執玉時不疾趋而為徐趋)武迹也迹相接謂¶
　每移足半躡之中人之迹尺二寸布武謂每移足各¶
　自成迹不相躡行而張拱曰翔不翔亦為其廹也¶
　孔氏穎達曰帷幔也薄簾也張足疾趨而行敬也貴¶
　賤各有臣吏故其敬處亦有逺近禮天子外屏諸侯¶
　内屏卿大夫以簾士以帷臣来朝君至屏而加肅屏¶
　外不趨也帷薄外不趨謂大夫士外不趨則内可趨¶
　為敬也堂上廹狹故亦不疾趨下階則趨故論語云¶
<pb:KR1d0068_WYG_002-49b>¶
　沒階趨執玉湏慎疾趨則或蹉跌失玉故不論堂之¶
　上下皆不疾趨也堂上不疾趨故迹相接每進六寸¶
　也　呂氏大臨曰凡見尊者以疾行為敬然有不必¶
　趨者帷薄之外非尊者所見可以紓其敬也有不可¶
　趨者堂上地廹不足以容歩執玉之重或虞於失墜¶
　也　方氏慤曰趨足容也翔手容也堂上不趨則未¶
　必不翔室中不翔則不趨可知¶
　通論孔氏穎達曰爾雅室中謂之時堂上謂之行堂¶
<pb:KR1d0068_WYG_002-50a>¶
　下謂之歩門外謂之趨中庭謂之走大路謂之奔出¶
　廟入廟不以趨為文若迎賔則趨以采齊行以肆夏¶
　行謂大寝之庭至路門趨謂路門至應門　陳氏祥¶
　道曰足在體下曰武緌在冠下亦曰武¶
並坐不横肱授立不跪授坐不立(肱古/横切)¶
　正義鄭氏康成曰不横肱為害旁人不跪不立為煩¶
　尊者俛仰受之　孔氏穎達曰授立不跪者謂尊者¶
　立之時卑者以物授尊者不得跪煩尊者俯受若尊¶
<pb:KR1d0068_WYG_002-50b>¶
　者形短雖卑者得跪以授之　方氏慤曰授立不跪¶
　者為煩尊者之俯也授坐不立者為煩尊者之仰也¶
　　陳氏澔曰横肱則妨並坐者不跪不立皆為不便¶
　於受者　徐氏師曽曰立與坐皆謂尊者不立謂跪¶
　也¶
　通論陳氏祥道曰公食大夫禮贊者坐取&KR0112;興以授¶
　賔授立不坐也聘禮賈人坐取圭不起而授上介君¶
　子不以為非禮者賤不足以為禮也　方氏慤曰少¶
<pb:KR1d0068_WYG_002-51a>¶
　儀言受立授立不坐則不特授尊者而然雖受卑者¶
　亦然矣　姚氏舜牧曰授立不跪授坐不立則在受¶
　者又可知¶
　案並坐不横肱謂敵體者下二句則皆為尊者言之¶
　古人跪與坐皆兩膝著地而有小異者反蹠坐其上¶
　而以股就足謂之坐伸腰及其服而挺身直起謂之¶
　跪跪以致敬而以物授尊者則禮有不同當尊者立¶
　之時則不必跪若當尊者坐之時則又湏跪而不可¶
<pb:KR1d0068_WYG_002-51b>¶
　立皆以便於受者為禮也¶
　總論孔氏穎達曰此二節眀歩趨授受之儀¶
　¶
　¶
　¶
　¶
　¶
欽定禮記義疏卷二¶

