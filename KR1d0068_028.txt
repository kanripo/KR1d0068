# -*- mode: mandoku-view; -*-
#+TITLE: 欽定禮記義疏
#+DATE: 2015-08-24 22:10:49.952221
#+PROPERTY: ID KR1d0068
#+PROPERTY: BASEEDITION WYG    
#+PROPERTY: JUAN 卷二十八
<pb:KR1d0068_WYG_028-1a>¶
欽定四庫全書¶
欽定禮記義疏卷二十八¶
　文王世子第八之一¶
　　正義陸氏徳明曰文王周文王昌也以其善為世子¶
　　之禮故著諡號標篇言可法也　孔氏穎逹曰鄭目¶
　　録云以記文王為世子時之法於别録屬世子法内¶
　　凡五節第一節論文王為世子之禮下之事上之法¶
　　自凡學世子以下為第二節論在上敎下釋奠養老¶
<pb:KR1d0068_WYG_028-1b>¶
　　及三王敎世子事自庶子之正於公族以下為第三¶
　　節明庶子正理公族燕飲及刑罰之事自天子視學¶
　　以下為第四節論天子視學養老并諸侯養老於國¶
　　之事末一節更明古者尋常世子之法　方氏慤曰¶
　　王制曰諸侯世子世國大夫不世爵故諸侯以上之¶
　　適子然後名世子此篇主於世子之事而文王之為¶
　　世子可為後世法故冠之於首且以名篇　王氏炎¶
　　曰首言文王為世子之事故以武王成王為世子事¶
<pb:KR1d0068_WYG_028-2a>¶
　　繼之成王幼周公輔導有道故以教世子之法繼之¶
　　世子當貴親當敬老故以待宗族養老繼之而終以¶
　　世子之記見文王之事王季皆所當法也¶
文王之為世子朝於王季日三雞初鳴而衣服至於寢¶
門外問内豎之御者曰今日安否何如内豎曰安文王¶
乃喜及日中又至亦如之及莫又至亦如之其有不安¶
節則内豎以告文王文王色憂行不能正履王季復膳¶
然後亦復初食上必在視寒煖之節食下問所膳命膳¶
<pb:KR1d0068_WYG_028-2b>¶
宰曰末有原應曰諾然後退(朝音潮衣去聲豎/音樹莫古暮字)¶
　正義鄭氏康成曰三皆曰朝以其禮同也内豎小臣¶
　之屬掌外朝之通命者御如今小史直日者文王乃¶
　喜孝子恒兢兢也又復也莫夕也節謂居處故事履¶
　蹈地也復膳飲食安也復初憂解也在察也問所膳¶
　問所食者末猶勿也原再也勿有所再進為其失飪¶
　臭味惡也退反其寢也　孔氏穎逹曰朝曰朝莫曰¶
　夕朝禮具夕禮簡世子恒日二朝今文王增一時又¶
<pb:KR1d0068_WYG_028-3a>¶
　皆稱朝並是聖人法也食上謂獻饌食下謂食畢徹¶
　饌而下命後進食皆須新好若再進必熟爛過莭而¶
　氣與味皆惡矣方氏慤曰内則言雞鳴盥潄昧爽¶
　而朝此雞鳴而至寢門外是盥潄猶未雞鳴而朝猶¶
　未昧爽又有日中之朝焉無時不心乎親也乃喜親¶
　喜而已亦喜也色憂親憂而已亦憂也夫人之安否¶
　尤見於飲食之際故其復常也必以膳為言寒煖之¶
　節若食齊視春時飲齊視冬時問所膳欲知親之好¶
<pb:KR1d0068_WYG_028-3b>¶
　羞也　劉氏彝曰文王受命惟中身則五十以前猶¶
　為世子自成童至知命克盡其性以事親故其以篤¶
　誠為本者他聖所同以備物為實者雖舜有弗逮也¶
　夜不遑寐故雞鳴而至以其達旦懐憂故知其安而¶
　喜形於色有不安莭則心有所懼而色形其憂急侍¶
　其親并履不能正盖聖人盡其性以事其親無所入¶
　而不為極也　徐氏師曾曰聖人之行過人而得中¶
　也復初以上問安之禮食上以下視膳之禮¶
<pb:KR1d0068_WYG_028-4a>¶
　通論莊氏夏曰父子之間舜處其不幸文王䖏其幸¶
　要文王之心日以兢兢者與舜之䕫䕫齊栗曷以異¶
　以乃喜而知其心之憂也憂如此而謂之無憂乎曰¶
　文之憂惟憂其不安莭耳舜則無時不憂也故觀舜¶
　之憂而後知文王之無憂而後知舜之大孝舜與文¶
　王易地則皆然¶
武王帥而行之不敢有加焉文王有疾武王不説冠帶¶
而飬文王一飯亦一飯文王再飯亦再飯旬有二日乃¶
<pb:KR1d0068_WYG_028-4b>¶
間文王謂武王曰女何夢矣武王對曰夢帝與我九齡¶
文王曰女以為何也武王曰西方有九國焉君王其終¶
撫諸文王曰非也古者謂年齡齒亦齡也我百爾九十¶
吾與爾三焉文王九十七乃終武王九十三而終(帥率/通説)¶
　(讀脱飬去聲飯音反有二之有讀又閒去聲/女讀汝九齡陸徳明作九聆皇侃作九鈴)¶
　正義鄭氏康成曰帥循也庶㡬程式之不説冠帶言¶
　常在側也一飯再飯欲知氣力箴藥所勝　猶瘳也¶
　問何夢間後容臥也帝天也撫猶有也年天氣也齒¶
<pb:KR1d0068_WYG_028-5a>¶
　人夀之數也君子曰終終其成功　孔氏穎達曰間¶
　空隙也病重之時病恒在身至瘳乃有空隙　劉氏¶
　彝曰聖人所行莫非盡其性也盡其性以事其親又¶
　何加焉　莊氏夏曰天下之理惟極其至則不可以¶
　復加文王之事親豈有一毫之不至哉武王而復求¶
　加則非可傳也非可繼也故武王不敢有加¶
　存疑鄭氏康成曰言君王受命之後也九齡九十年¶
　之祥也文王以勤憂損夀武王以安樂延年言與爾¶
<pb:KR1d0068_WYG_028-5b>¶
　三者明傳業於汝汝受而成之　孔氏穎達曰書傳¶
　文王受命一年質虞芮之訟二年伐鬼方三年伐宻¶
　須四年伐犬夷五年伐耆六年伐崇七年而崩鄭注¶
　紂聞文王三伐勝畏惡之囚於羑里在四年末五年¶
　初猶未稱王六年伐崇則稱王故詩曰是類是禡行¶
　天子禮也受命謂受赤雀丹書之命西方九國㦯以¶
　為庸蜀𦍑髳微盧彭濮之徒年夀之數賦命自然不¶
　可延之寸陰不可減之晷刻此云與汝三者示其傳¶
<pb:KR1d0068_WYG_028-6a>¶
　基業於武王欲使成其所傳之業此乃教戒之義¶
　孫氏佖曰大戴云文王十五生武王少文王十四嵗¶
　文王之崩武王已八十三矣明年即君位又明年服¶
　畢觀兵孟津又二年克殷有天下年八十有七明年¶
　有疾弗豫周公作金縢又五年王崩年九十三凡在¶
　王位七年也　莊氏夏曰文王直以年齡告欲使武¶
　王知我之享年如此女之享年又如此天命未寢以¶
　是釋武王之憂也非武王愛親之切不足以召上帝¶
<pb:KR1d0068_WYG_028-6b>¶
　之夢非文王與天為一不足以知上帝之誠　徐氏¶
　師曾曰不說冠帶視不滿容一飯再飯視不能飽¶
　辨正胡氏銓曰先儒謂伐崇行天子禮則文王與紂¶
　為二王矣安得云以服事殷乎書曰文王受命惟中¶
　身(案蔡氏集注云受命謂受天子之/命為諸侯也與受命稱王説不同)厥享國五十年¶
　是五十乃受命受命以後五十年乃崩則百年也今¶
　云受命七年而崩已自謬矣又云受命稱王妄可知¶
　也人之老折天定其數今曰吾與爾三是不知命非¶
<pb:KR1d0068_WYG_028-7a>¶
　文王之言也　陳氏澔曰數之脩短稟氣於有生之¶
　初文王雖愛其子豈能減己之年而益之㦲好事者¶
　為之辭而不究其理讀記者信其説而莫之敢議也¶
　案注家謂文王年十五生武王而武王尚有兄伯邑¶
　考文王生子不太早與武王九十三乃終而成王尚¶
　㓜不能涖阼武王生子不太晚與且文王十五生武¶
　王文王薨年武王已八十三又十三年大會孟津伐¶
　紂則九十六又七年崩則百有三嵗矣竹書紀年作¶
<pb:KR1d0068_WYG_028-7b>¶
　武王年八十四而金履祥引入通鑑則以為五十四¶
　孔氏所云征伐諸國之年攷之他書多不合也至於¶
　帝與九而文王曰吾與爾三并附㑹亦有難通者此¶
　直傳聞之誤削而不論可矣至於鄭氏勤憂損夀之¶
　説尤不可訓無逸之篇明言生則逸惟耽樂是従此¶
　之不克夀矣可反以憂勤為戒乎若夫聖人之脩徳¶
　永年與子臣之求代其君父則至誠之道原有與天¶
　地相通者正不得以荒幻之説雜之也¶
<pb:KR1d0068_WYG_028-8a>¶
成王幼不能涖阼周公相踐阼而治抗世子法於伯禽¶
欲令成王之知父子君臣長幼之道也成王有過則撻¶
伯禽所以示成王世子之道也(相去聲治令皆/平聲長上聲)¶
　正義鄭氏康成曰踐履也代成王履阼階攝王位治¶
　天下也抗猶舉也謂舉以世子之法使與成王居而¶
　學之以成王之過撻伯禽則足以感喻焉　孔氏穎¶
　達曰舉世子之法於伯禽欲令成王觀而法之使知¶
　父子君臣長幼之道若成王法效伯禽不能備具而¶
<pb:KR1d0068_WYG_028-8b>¶
　有過失則笞撻伯禽責其不能以禮敎成王也　方¶
　氏慤曰於伯禽言法於成王言道法下之所守道上¶
　之所揆　馬氏睎孟曰成王幼不能行人君之事則¶
　百官總己以聽於冢宰禮之常也成王雖有君道不¶
　能涖阼則猶未離乎世子故抗世子法於伯禽使成¶
　王知世子之道禮之權也　劉氏彝曰伯禽行世子¶
　事父之禮於周公以觀化成王其撻伯禽用以為成¶
　王之愧恥也¶
<pb:KR1d0068_WYG_028-9a>¶
　通論許氏曰世子之道於職則子於位則臣於齒則¶
　幼知為人子然後可以為人父知為人臣然後可以¶
　為人君知事人然後能使人成王既即天子位為人¶
　君而為子為臣為幼之道皆未聞周公以輔相之職¶
　處師保之位可無術以䖏此乎是以抗世子法於伯¶
　禽使與成王居以相觀而善非特伯禽一時若夑父¶
　呂伋王孫牟皆子弟之賢也故俱得以入衞於王周¶
　官師氏掌以媺詔王保氏掌諫王惡皆以敎國子為¶
<pb:KR1d0068_WYG_028-9b>¶
　軄莫嚴於師保莫親於國子嚴則有所憚而親則易¶
　以䙝使朝夕與王居者皆伯禽若也則王誰與為不¶
　善而師保之軄亦不勞而舉矣大臣格君心之非其¶
　周公之謂乎¶
　存疑鄭氏康成曰涖視也不能視阼階行人君之事¶
　　方氏慤曰涖言以位臨之踐言以足履之成王主¶
　也故於阼曰涖周公相之而已故於阼曰踐此輕重¶
　之别也(案踐阼者謂成王不能涖阼周公相王踐之/也孟子踐天子位以為天子言與涖字何别)¶
<pb:KR1d0068_WYG_028-10a>¶
　(方氏强/為之説)¶
文王之為世子也¶
　正義鄭氏康成曰題上事¶
　存異孔氏穎達曰武王成王之為世子皆法文王故¶
　以文王之為世子結之陳氏澔曰見伯禽所行乃¶
　文王為諸侯世子之禮非王世子之禮¶
　案古文每篇之末必有篇題鄭氏所注是也¶
凡學世子及學士必時春夏學干戈秋冬學羽籥皆於¶
<pb:KR1d0068_WYG_028-10b>¶
東序小樂正學干大胥賛之籥師學戈籥師丞贊之胥¶
鼓南春誦夏弦大師詔之瞽宗秋學禮執禮者詔之冬¶
讀書典書者詔之禮在瞽宗書在上庠(學竝音效學/禮之學如字)¶
　正義鄭氏康成曰學士謂司徒論俊選所升於學者¶
　四時之敎各有所宜干盾也戈句孑㦸也干戈萬舞¶
　象武也用春夏動作之時學之(孔疏盾捍也干盾所/以捍難公羊𫝊萬者)¶
　(何干舞也以其用干故知象武若其大武則以干配/戚明堂位朱干玉戚冕而舞大武是也若其小舞則)¶
　(周禮樂師敎小舞干舞是也春時萬物孚甲象干夏/氣壮盛枝葉似㦸春夏陽氣發動故云用動作之時)¶
<pb:KR1d0068_WYG_028-11a>¶
　羽籥籥舞象文也用秋冬安静之時學之(孔疏羽翟/羽秋則體)¶
　(成文章也籥笛也籥聲出於中冬則萬物藏於中也/公羊傳籥者何籥舞也以其不用兵器故象文秋冬)¶
　(凝寒故云/安静之時)詩云左手執籥右手秉翟小樂正四人皆¶
　樂官之屬通職秋冬亦學以羽籥(孔疏周禮籥師掌/教國子舞羽龡籥)¶
　(樂師敎小舞則六舞皆敎故/知通職秋冬時亦教羽籥也)小樂正樂師也(孔疏周/禮有大)¶
　(司樂有樂師故知小樂正即樂師此經雜有諸/侯禮盖諸侯謂之小樂正天子謂之樂師也)周禮¶
　樂師掌國學之政敎國子小舞(孔疏引以證樂師有/敎舞之事小舞年㓜)¶
　(小時敎以舞即帗舞羽舞/皇舞旄舞干舞人舞也)大胥掌學士之版以待致¶
<pb:KR1d0068_WYG_028-11b>¶
　諸子春入學舍菜合舞秋頒學合聲(孔疏引以證大/胥有敎樂之事)¶
　(諸子學士也春時入學釋蘋藻之菜以禮先聖先師/合六舞節奏秋時頒布學者才藝和合音聲使應曲)¶
　(折/)籥師掌敎國子舞羽吹籥(孔疏籥師有教樂之事/周禮惟有籥師此言丞)¶
　(或諸侯之禮/或異代之法)胥掌以六樂之會正舞位詩以雅以南¶
　以籥不僭(孔疏胥/謂大胥)誦謂歌樂也(孔疏口誦歌樂/之篇不以琴瑟)弦謂¶
　以絲播詩(孔疏以琴瑟播/樂章之音節)陽用事則學之以聲陰用¶
　事則學之以事因時順氣於功易成也(孔疏春夏是/陽陽主輕清)¶
　(故學聲秋冬是隂隂主體質故學事因四/時所宜順動静之氣於學功業易成也)周立三代¶
<pb:KR1d0068_WYG_028-12a>¶
　之學學書於有虞氏之學典謨之敎所興也學舞於¶
　夏后氏之學文武中也學禮樂於殷之學功成治定¶
　與己同也(孔疏立虞之學在國兼在西郊夏殷之學/亦在國鄭注儀禮又云立四代之學於國)¶
　(者合周而言也虞書有典有謨故就其學敎之夏后/氏上承舜禪是文下有湯伐是武在二者之間湯放)¶
　(桀武王伐紂殷周革命事類相似也先師以為三代/學皆立大學小學今案下飬老於東序是周之大學)¶
　(又王制云養老於/虞庠是周之小學)　孔氏穎達曰此以下為第二節¶
　盧植以為春敎干夏敎戈秋敎羽冬敎籥但干與戈¶
　羽與籥舞時相對之物皇氏謂秋冬羽籥同敎春夏¶
<pb:KR1d0068_WYG_028-12b>¶
　干戈同敎義或然也此皆據年二十升大學者言之¶
　若其未升大學之時則春誦夏弦在殷之瞽宗也¶
　張氏曰南二南也以鼓莭之曰鼓南陸氏佃曰周¶
　官羽舞無籥象文徳之小者以為儀干舞無戚象武¶
　事之小者以為扞而已文舞小曰羽舞大則謂之籥¶
　武舞小曰干舞大則謂之萬鄭氏孫毓皆謂萬舞惟¶
　干無羽籥舞惟羽無干是不知文必有武備武必有¶
　文輔之意也干戚一舞故以一官敎之干戈兩舞故¶
<pb:KR1d0068_WYG_028-13a>¶
　各以其官敎之干戚大舞故敎以大樂正干舞小故¶
　敎以小樂正戈舞尤小故以籥師敎焉周官有干舞¶
　又有兵舞兵舞即戈舞也五兵一曰戈故以名之觀¶
　司干授干而小樂正敎之司戈授戈而籥師敎之則¶
　干舞戈舞為二可知而先儒謂小舞以干配戈謬也¶
　　劉氏敞曰周人立四代之學直謂一處竝建四學¶
　耳周曰辟雍則辟雍最居中其北為有虞氏之學其¶
　東為夏后氏之學其西為商人之學當學干戈羽籥¶
<pb:KR1d0068_WYG_028-13b>¶
　者就東序學禮者就瞽宗學書者就虞庠其辟雍¶
　惟天子養老出師成謀與受俘大射就焉當天子至¶
　於辟雍則三學之人環水而觀矣(案辟雍之制與明/堂同尚有南一區)¶
　(為周之東膠/故又曰五學)又以虞之庠建之於鄉故鄉有庠(案學/記言)¶
　(黨有庠此或據鄉飲酒/義迎賔庠門之外也)以夏之序建之於州故州有¶
　序以商之校建之於黨故黨有校(案左𫝊鄭人㳺於/鄉校當云黨有庠)¶
　(鄉有/校)皆為小學以敎童子而已擇小學之秀者(案由/家塾)¶
　(出/)移之庠庠之秀者升之序序之秀者升之校校之¶
<pb:KR1d0068_WYG_028-14a>¶
　秀者升之大學大學在郊(案五百家為黨二千五百/家為州萬二千五百家為)¶
　(鄉至命鄉論秀士則升之司徒矣盖/由郊學升乃入國學而大樂正敎之)以周包四代之¶
　學故記禮者紛紛所指之體偏也(案先儒論學惟此/為備特遺東膠耳)¶
　(陸氏佃謂辟雍周學在中成均黄帝學在南上庠虞/學在北東序夏學在東瞽宗殷學在西以南不可缺)¶
　(故以成均補之不知王制明言周人養國老於東膠/與虞庠對則與虞庠對者必東膠而董子言成均五)¶
　(帝太學則成均必/居中即辟雍也)　胡氏銓曰三代皆立大學小學¶
　則周别有大學小學矣非虞庠東序(案此以駮孔氏/東序周大學虞)¶
　(庠周小學之說小學在公宫南之左及家有塾小學/也辟雍大學也然對小學言則東序虞庠已大對辟)¶
<pb:KR1d0068_WYG_028-14b>¶
　(雍言則猶小如治朝/可言内亦言外也)　劉氏彝曰春誦敎國子以樂¶
　語興道諷誦言語者也夏弦敎國子以六律六同五¶
　聲八音以合樂而以弦為首也春者陽氣宣吐以生¶
　萬物故宜誦以宣其中和之聲夏者陽氣盛大以壯¶
　萬物故宜弦以極其純粹之致皆太師之職以敎國¶
　子者也　方氏慤曰誦者人也人事始於東弦者絲¶
　也絲音屬於南禮者體也體之文成於西書者事也¶
　事之質辨於北此四時所以别也　馬氏睎孟曰士¶
<pb:KR1d0068_WYG_028-15a>¶
　者徳之已成然後入大學而世子者不必其徳之成¶
　此貴賤之别也胥鼓南以上大學之法春誦以下小¶
　學之法禮由陰作而秋屬物之所歛亦陰書以道事¶
　而冬屬物之所蔵亦事此春夏學干戈秋冬學羽籥¶
　與王制春秋敎禮樂冬夏教詩書皆在大學敎詩書¶
　禮樂未嘗不教干戈羽籥互見耳　徐氏師曾曰干¶
　戈兩舞也故各以其官之敎者焉皆大師詔之因陽¶
　用事敎以聲也秋冬不特敎羽籥也又學禮讀書因¶
<pb:KR1d0068_WYG_028-15b>¶
　陰用事敎以事也樂於瞽宗樂之祖也禮亦在焉禮¶
　樂一道也書在上庠書始唐虞也¶
　通論劉氏彝曰周官大司樂掌成均之法以治建國¶
　之學政而合國之子弟焉以樂徳敎國子中和祗庸¶
　孝友以樂語敎國子興道諷誦言語以樂舞教國子¶
　舞雲門大卷大咸大㲈大夏大濩大武而舉三者之¶
　教各有其時則所習之業與隂陽合徳内足以正國¶
　子之性情外足以養國子之形氣藝順於天性而與¶
<pb:KR1d0068_WYG_028-16a>¶
　時偕行則罔有志於學而弗成就者矣夫六代聖王¶
　神其徳行以成變化以參天地以和神人樂與舞存¶
　焉耳國子由其舞以志厥功由其聲以想厥徳然後¶
　中和生於誠明而志氣趨於聖智故孝友形於中而¶
　舞蹈應於外遜於五品無所入而不自得矣　陳氏¶
　祥道曰王制敎造士則其才嚮於有成其敎之也易¶
　故先其難者而以詩書後禮樂文王世子教貴驕之¶
　世子則其性誘於外物其敎之也難故先其易者而¶
<pb:KR1d0068_WYG_028-16b>¶
　以干戈羽籥先禮樂詩書　又曰周之時干戈羽籥¶
　在東序弦誦與禮在瞽宗書在上庠言學之事始乎¶
　書立乎禮成乎樂而舞又樂之成故大司樂言樂徳¶
　樂語而終於樂舞樂師言樂成而終於皋舞孟子言¶
　仁義知禮之實而終於樂之手之舞之也　又曰詔¶
　樂於瞽宗而又言禮在瞽宗言樂而禮在其中矣故¶
　周官禮樂同掌之春官而禮記禮樂同詔之瞽宗¶
　葉氏夢得曰以聲對舞舞動而聲靜故春夏學干¶
<pb:KR1d0068_WYG_028-17a>¶
　戈秋冬學羽籥以聲對事又聲動而事静故春夏敎¶
　詩樂秋冬敎禮書經能達其所有不能予其所無故¶
　干戈以動其容羽籥以和其心周旋進退而自得其¶
　性命之理此所以散在四時之閒以先乎四敎者也¶
　然則干戈羽籥小學之敎所以成始獨主乎樂詩書¶
　禮樂大學之敎所以成終備習乎經惟其習經也故¶
　樂嫌於舞之無聲則言弦禮以道行則言學書以道¶
　政則言讀弦在東序東膠順陽也禮在瞽宗書在上¶
<pb:KR1d0068_WYG_028-17b>¶
　庠順陰也虞殷主陰夏周主陽周兼四代東立序干¶
　戈羽籥皆敎於此而周之東膠與竝立焉西立庠書¶
　敎於此而殷之瞽宗與竝立焉庠序瞽宗皆其學名¶
　而詔不同位所以順地春夏秋冬皆其時序而教不¶
　同術所以順天¶
　存疑孔氏穎達曰武舞大者以干配戚小者以干配¶
　戈　陸氏佃曰武舞干之上覆以羽文舞羽之下戴¶
　以干實一而已¶
<pb:KR1d0068_WYG_028-18a>¶
　存異鄭氏康成曰南南夷之樂也旄人敎夷樂則胥¶
　以鼓莭之(孔疏鉤命決云東夷之樂曰昧南夷之樂/曰南西夷之樂曰朱離北夷之樂曰禁南)¶
　(一名任旄人教國子南夷樂之時大胥則擊鼔以節/南樂故曰胥鼔南周禮旄人教夷樂以籥舞之進旅)¶
　(退旅不有僭差舉南樂/則四夷之樂皆教之)¶
　辨正陳氏祥道曰南所謂象箾南籥非鄭康成所謂¶
　南夷之樂也周禮鞮鞻氏掌四夷之樂旄人教舞夷¶
　樂則夷樂固鞮鞻氏所掌旄人所教非大胥小胥之¶
　職也　陳氏曰南亦雅樂名猶樂章之有九夏盖南¶
<pb:KR1d0068_WYG_028-18b>¶
　與夏皆屬文明之方先王之樂以中聲為莭則溫和¶
　而明達故曰夏曰南若如鄭說以南為夷樂安得不¶
　僭哉近世沈括鄭樵説周南召南亦云南是樂名其¶
　說頗近　程氏迥曰詩以雅以南以籥不僭左傳象¶
　箾南籥杜預釋左云南籥當為文樂劉炫釋詩云當¶
　如周南未敢正指為二南也夫周備六代之樂韶夏¶
　濩武竝列何獨取夷樂以配文王之象舞且四夷獨¶
　取其一與箾之舞象籥之奏南明是文王之詩矣¶
<pb:KR1d0068_WYG_028-19a>¶
　案萬者舞之總名武用干戚文用羽籥朱子為確干¶
　舞戈舞為二陸氏為確但陸氏干上覆羽羽下戴干¶
　之說反混文武二舞為一恐未然¶
凡祭與養老乞言合語之禮皆小樂正詔之於東序¶
　正義鄭氏康成曰養老乞言養老人之賢者因從乞¶
　善言可行者也合語謂鄉射鄉飲酒大射燕射之屬¶
　也鄉射記曰古者於旅也語小樂正學以三者之威¶
　儀也(孔疏一祭二養老/乞言三合語之禮)　孔氏穎達曰此至論說在¶
<pb:KR1d0068_WYG_028-19b>¶
　東序論敎世子及學士之事兼明所敎之官所敎之¶
　地及司成考課之法也合語謂合㑹義理而語說也¶
　鄉射四者固有合語其實祭末及養老亦皆合語也¶
　　陳氏祥道曰下經云釋奠於先老遂設三老五更¶
　羣老之席位及既歌而語以成之此凡祭豈釋奠與¶
　養老豈老更羣老與合語豈徳音之致與　方氏慤¶
　曰於東序則以先老之所在而敎有所本故也後儐¶
　於東序適東序與此同意¶
<pb:KR1d0068_WYG_028-20a>¶
　通論劉氏彛曰祭謂祀天神祭地祗饗宗廟之禮凡¶
　九獻自始至終其儀百出禮意深逺苟不素習其儀¶
　講其義則違誤必多非所以致敬也養老有國之大¶
　敎以敎天下之為人子為人弟既憲其徳又乞其言¶
　合語謂鄉飲鄉射大射燕射祭饗燕賓自鄉黨上至¶
　朝廷莫不行之有貴賤之禮以明君臣有尊卑之禮¶
　以明父子有長㓜之禮以明兄弟有陰陽之禮以明¶
　夫婦有賓主之禮以明朋友聖人所以育萬物贊天¶
<pb:KR1d0068_WYG_028-20b>¶
　地永國命於無疆者莫不以人倫為本行此數者齊¶
　莊整肅而於旅酬之時歡樂之情通而語言之義合¶
　此君臣所以和同誠意所以浹洽也¶
　案本篇前後文義則此祭指釋奠於先聖先師及先¶
　老也乞言合語皆養老事陳氏得之餘說作推論則¶
　可耳¶
大樂正學舞干戚語説命乞言皆大樂正授數大司成¶
論説在東序(學音/效)¶
<pb:KR1d0068_WYG_028-21a>¶
　正義鄭氏康成曰戚斧也語說合語之説也　葉氏¶
　夢得曰三者小樂正詔其威儀而至於度數則大樂¶
　正授之干戚則有俯仰之數合語則有進退之數乞¶
　言則有升降之數　陳氏祥道曰數則可陳義為難¶
　知豈淺識之士所能與哉　王氏炎曰大樂正授數¶
　所謂樂正司業也大司成所謂父師司成太傅在前¶
　少傅在後入則有保出則有師以成世子之徳者也¶
　鄭氏以為司徒之屬師氏誤矣論說即所授之數為¶
<pb:KR1d0068_WYG_028-21b>¶
　講論而詳說之習其事不明其義誦其言不明其指¶
　與不學無異大司成所以必為之論説也　馬氏睎¶
　孟曰數與儀淺而易見故小樂正詔以三者之儀大¶
　樂正授以三者之數皆於先義則深而難知故司成¶
　論説在後欲學者由淺而至於深也　吳氏澄曰言¶
　大樂正授數又言大司成論說者盖授數猶未離乎¶
　業論說始可言成也　徐氏師曾曰上言祭此不言¶
　祭樂舞原為祭設也¶
<pb:KR1d0068_WYG_028-22a>¶
　存疑鄭氏康成曰數篇數論説課其義之深淺才能¶
　優劣大司成司徒之屬師氏也(孔疏以其掌敎故知/為司徒之屬以後言)¶
　(父師司成書傳大夫為父師/師氏中大夫故知為師氏)師氏掌以&KR0839;詔王敎國¶
　子以三徳三行(孔疏周禮一至徳以為道本二敏徳/以為行本三孝徳以知逆惡一孝行)¶
　(以親父母二友行以尊/賢良三順行以事師長)及國中失之事也(孔疏中謂/中禮失謂)¶
　(失/禮)　孔氏穎達曰前小樂正既敎以三者之威儀今¶
　大樂正又教以三者之義理¶
　案禮有儀有數有義儀者進退登降之儀數則其髙¶
<pb:KR1d0068_WYG_028-22b>¶
　下疾徐之節小樂正既詔告其威儀大樂正又授之¶
　以莭度於業習矣然此當然之則皆有所以然之故¶
　焉知其然而不知其所以然可乎故又必加之以論¶
　説也鄭以數為篇數以論説為考課其才能之優劣¶
　似皆未當孔以授數為教義理則與論説無異¶
凡侍坐於大司成者逺近閒三席可以問終則負牆列¶
事未盡不問(閒如字/或去聲)¶
　正義鄭氏康成曰閒猶容也容三席則得指畫相分¶
<pb:KR1d0068_WYG_028-23a>¶
　别也席之制廣三尺三寸三分則是所謂函丈也終¶
　則負牆却就後席相辟也(孔疏辟後/来問者)列事未盡而問¶
　錯尊者之語不敬也(孔疏必待尊者言終/如有不曉然後更問)　孔氏穎¶
　達曰此論國子侍坐於大司成之儀　方氏慤曰可¶
　以問以其聲足以相聞又不至於太逼也　陸氏佃¶
　曰負牆致竦敬也　董氏應暘曰此尋常侍坐時故¶
　曰凡非專論說時也終則負牆便人之問列事未盡¶
　不問黙而識之靜以審之¶
<pb:KR1d0068_WYG_028-23b>¶
凡學春官釋奠於其先師秋冬亦如之¶
　正義鄭氏康成曰官謂禮樂詩書之官周禮曰凡有¶
　道者有徳者使敎焉死則以為樂祖祭於瞽宗(孔疏/周禮)¶
　(大司/樂文)此謂先師之類若漢禮有高堂生(孔疏漢儒林/傳高堂生魯)¶
　(人漢興為博士/傳禮十七篇)樂有制氏(孔疏制氏以雅樂聲律世/為樂官頗能記其鏗鏘鼔)¶
　(舞不能/言其義)詩有毛公(孔疏毛公趙人治詩/為河間獻王博士)書有伏生(孔/疏)¶
　(伏生濟南人秦時博士漢孝/文時以書救於齊魯之間)億可以為之也(孔疏億/發語聲)¶
　(言此等人後世亦可以為先師也人王氏曰古/所謂先師今不知其人鄭氏以漢  為比爾)不言¶
<pb:KR1d0068_WYG_028-24a>¶
　夏夏從春可知釋奠者設薦饌酌奠而已無迎尸以¶
　下之事(孔疏奠置於地無飲食酬酢之事/不迎尸者以主於行禮非報功也)　孔氏穎¶
　達曰此論四時在學釋奠之事敎書之官冬時於虞¶
　庠釋奠於先代明書之師敎禮之官秋時於瞽宗釋¶
　奠於先代明禮之師春誦夏弦則大師釋奠敎干戈¶
　則小樂正籥師釋奠　皇氏侃曰其敎雖各有時其¶
　釋奠則四時各有其學而行之¶
　案敎者自致其尊師重道之意亦使學者知師嚴道¶
<pb:KR1d0068_WYG_028-24b>¶
　尊也¶
　餘論魏氏了翁曰古者民以君為師仁鄙夀夭君實¶
　司之而臣則輔相人君以師保萬民者也自孔子以¶
　前曰聖曰賢有道有徳則未有不生都顯位没祭大¶
　烝者此非諸生所得祠也自君師之職不修學校廢¶
　井牧壊民散而無所繫於是始有師弟子羣居以相¶
　講授者所謂各祭其先師疑秦漢以来始有之而詩¶
　書禮樂各有師不能以相通則秦漢以前之為士者¶
<pb:KR1d0068_WYG_028-25a>¶
　斷不若是之隘也此亦可以觀世變矣¶
凡始立學者必釋奠於先聖先師及行事必以幣¶
　正義鄭氏康成曰謂天子命之敎始立學官者也(孔/疏)¶
　(知非天子始立學者下/廣言有國故據諸侯也)先聖周公若孔子　孔氏穎¶
　達曰始立學重故及先聖四時常奠輕惟及先師若¶
　天子視學必及先聖也始立學用幣四時常奠不用¶
　幣陳氏祥道曰徳之小者親而不尊故其祭數故¶
　四時釋奠止於先師徳之大者尊而不親故始立學¶
<pb:KR1d0068_WYG_028-25b>¶
　乃祭先聖宗廟郊社之疏數亦然　方氏慤曰可為¶
　師者不必聖聖則師可知　董氏應暘曰先聖是作¶
　者先師是述者必用幣加禮也¶
　通論孔氏穎逹曰天子立虞夏殷周四代之學若諸¶
　侯則立時王一代之學若賜則得立東序大功徳如¶
　魯則得立三代之學　陳氏祥道曰學之釋奠春官¶
　及秋冬此常時也始立學天子視學出征反以訊馘¶
　告此非常時也釋奠有牲幣有合樂有獻酬曾子問¶
<pb:KR1d0068_WYG_028-26a>¶
　凡告用牲幣及此皆用牲幣之證也釋奠必有合此¶
　合樂之證也聘禮一人舉爵獻從者行酬此有獻酬¶
　之證也然山川廟社必有牲幣學非始立不必有幣¶
　也學之釋奠有合樂山川廟社不必合樂也聘禮釋¶
　奠有三獻天子諸侯於山川廟社不止三獻此又其¶
　異也¶
　存疑劉氏彝曰虞庠以舜為先聖夏學以禹為先聖¶
　殷學以湯為先聖東膠以文王為先聖各取當時左¶
<pb:KR1d0068_WYG_028-26b>¶
　右四聖成其徳業者為之先師以配享焉此天子立¶
　學之法四時率國子舞而奠幣所以致誠而效法之¶
　也¶
　案鄭於先師惟以漢人為比於先聖言周公若孔子¶
　於下有國故言若唐虞有䕫龍伯夷周有周公魯有¶
　孔子則所謂先聖先師大約係能敎之人未必是帝¶
　王且地異而時不同未必定某為先聖某為先師如¶
　劉氏說也記曰祀先賢於西學賢者師與聖之統名¶
<pb:KR1d0068_WYG_028-27a>¶
　其祀之總在西學又未必五學各有一先聖數先師¶
　也唐初以周公為先聖孔子為先師後従房喬議改¶
　孔子為先聖顔淵為先師至明嘉靖改孔子為至聖¶
　先師而先聖先師合為一矣至三皇五帝唐𤣥宗嘗¶
　立廟京師元成宗立三皇廟於府州縣嘉靖閒於文¶
　華殿奉皇師伏羲神農軒轅帝師堯舜王師禹湯文¶
　武皆南向先聖周公先師孔子東西向則先聖先師¶
　之號又分然而孔子之祀自國學以及天下州縣皆¶
<pb:KR1d0068_WYG_028-27b>¶
　行而聖師惟春秋開講親行釋奠禮用羮酒果脯束¶
　帛而已其輕重迥不侔也¶
凡釋奠者必有合也有國故則否¶
　正義劉氏彝曰合謂合樂春釋菜合舞秋頒學合聲¶
　此并合之以侑神故謂凶札師旅　陳氏祥道曰必¶
　有合合舞與聲有國故則否與國有大故去樂意同¶
　存異鄭氏康成曰國無先聖先師則釋奠者當與鄰¶
　國合(孔疏非謂就他國祭之謂彼/此二國共祭此先聖先師耳)有國故若唐虞有¶
<pb:KR1d0068_WYG_028-28a>¶
　䕫龍伯夷周有周公魯有孔子則各自奠之不合也¶
　(孔疏是國故有此/人不須與鄰國合)¶
　辨正朱子曰以下文考之有合當為合樂從陳說國¶
　故當為喪紀凶札之類¶
凡大合樂必遂養老¶
　正義鄭氏康成曰大合樂謂春入學舎菜合舞秋頒¶
　學合聲是時天子則視學焉(孔疏周禮合舞合聲無/天子視學之文據月令)¶
　(季春大合樂天/子親徃視之)¶
<pb:KR1d0068_WYG_028-28b>¶
　通論葉氏夢得曰天子一入學而所敎者三釋奠敎¶
　其重道也合樂敎其崇徳也養老教以致孝也三代¶
　盛時貴㳺子弟皆能秉禮出封於外足以禦亂食采¶
　於内足以助治此道素行也陳氏澔曰常事合樂¶
　不養老惟大合樂人君視學則行養老¶
　存疑鄭氏康成曰遂養老用其明日也鄉飲鄉射禮¶
　明日乃息司正徴惟所欲以告於先生君子可也是¶
　養老之象類(孔疏先生謂致仕者君子謂/鄉中有徳行者皆是老人)¶
<pb:KR1d0068_WYG_028-29a>¶
　辨正陳氏祥道曰後言天子視學遂適東序養老則¶
　視學養老皆同日也鄭氏謂用其明日誤矣¶
凡語於郊者必取賢斂才焉或以徳進或以事舉或以¶
言揚曲藝皆誓之以待又語三而一有焉乃進其等以¶
其序謂之郊人逺之於成均以及取爵於上尊也¶
　正義鄭氏康成曰語謂論説於郊學大樂正論造士¶
　之秀者升諸司馬曰進士謂此徳進事舉言揚也曲¶
　藝謂小技能也誓謹也皆使謹習其事又語後復論¶
<pb:KR1d0068_WYG_028-29b>¶
　說也三説之中有一善則取之以曲藝不必盡善也¶
　進之於衆學者之中以其藝為次俟事官之缺者代¶
　之不曰俊造而曰郊人以技藝故賤之也董仲舒曰¶
　五帝名大學曰成均　孔氏穎達曰此明官爵於學¶
　士已成者人能不同各隨才用徳謂有道徳者進之¶
　宜先事謂解世事或吏治亦舉用之又次而能言語¶
　堪使命則亦揚之揚亦舉也曲藝若醫卜之屬雖無¶
　前三事而有曲藝又令謹習以待又試三事有一善¶
<pb:KR1d0068_WYG_028-30a>¶
　則亦進之然終不得與俊造為一也¶
　餘論黄氏乾行曰於此見先王立賢無方而不求備¶
　於人曲成不遺而又明著其等此人才所以盛也¶
　案郊四郊之學所謂東膠東序瞽宗虞庠也語於郊¶
　王制所謂司徒論選士之秀也以徳進事舉言揚將¶
　升諸司馬又用為鄉遂之吏也曲藝執技以事上者¶
　待又語不與上語於郊同日也曲藝則賤矣不得與¶
　士齒而於徳事言三者之中或有一節之可取則亦¶
<pb:KR1d0068_WYG_028-30b>¶
　於曲藝中進其等以鼓勵之不以藝成而下棄之也¶
　成均謂俊士由司徒論定而升於國學者取爵於上¶
　尊謂鄉以賔禮升之司徒者謂之郊人不稱士逺之¶
　於俊選二士也¶
　存疑鄭氏康成曰成均則虞庠近是(孔疏以無正/文故云近是)天¶
　子飲酒于虞庠則郊人亦得酌于上尊以相旅(孔疏/凡飲)¶
　(酒之禮尊者酌堂上之尊卑者酌堂下之尊故特牲/禮主人獻賔及衆賔長兄弟俱酌堂下之尊以相旅)¶
　(此郊人雖賤於天子成均飲酒/亦得酌上尊以相旅以榮之)　孔氏穎逹曰待後¶
<pb:KR1d0068_WYG_028-31a>¶
　復論說若春待秋時¶
　辨正吳氏澄曰鄉學之秀士已升於司徒為選士者¶
　於天子視學飲酒之時得取爵於堂上之尊以相酬¶
　又升於太學為俊士者則謂之成均之士曲藝雖已¶
　進等然猶在郊學未得與國學者齒是逺之於成均¶
　并未及與升於司徒者得取爵於上尊也　郝氏敬¶
　曰成均俊士司馬所論者郊人乃執技以事上者出¶
　鄉不與士齒安得取爵於上尊¶
<pb:KR1d0068_WYG_028-31b>¶
　案成均為五帝太學在周即辟雍也鄭以為虞庠誤¶
　矣祭祀之上尊以尊神也故旅酬雖賓不得取上尊¶
　燕飲之上尊以尊賓也鄉當賓興之時則升於司徒¶
　者乃得用上尊豈有天子飲酒於成均而此郊人亦¶
　取上爵以相酬如鄭説者又此郊是四郊之鄊學先¶
　語之而舉其賢者才者而升之矣若醫卜射御有一¶
　可取則誓戒之期而考試春秋皆於辨論秀士後行¶
　之非春又待秋秋又待春如孔氏說也¶
<pb:KR1d0068_WYG_028-32a>¶
始立學者既興器用幣然後釋菜不舞不授器乃退儐¶
於東序一獻無介語可也(興鄭/讀釁)¶
　正義鄭氏康成曰興當為釁禮樂之器成則釁之(孔/疏)¶
　(據雜記文/知當讀釁)禮樂之器成用幣告先聖先師以器成又¶
　釋菜告先聖先師以器成有時將用也釋奠禮重釋¶
　菜禮輕釋奠則舞舞則授器司馬之屬司兵司戈司¶
　盾祭祀授舞者兵也言乃退者謂得立三代之學者¶
　釋菜於虞庠則儐賓於東序若魯有米廩東序瞽¶
<pb:KR1d0068_WYG_028-32b>¶
　宗也(孔疏諸侯惟立時王之學何得有東序故知有/功徳者得立三學如魯也束序在東虞庠在西)¶
　(相對既退儐於東序/知釋菜在虞庠也)　孔氏穎達曰天子命諸侯始¶
　立學又造禮樂之器既畢乃用幣告器成告後更釋¶
　菜告其將用也釋幣禮重作樂須舞故授舞者所執¶
　干戈之器今釋菜時既不舞則亦不授舞者之器矣¶
　釋菜禮畢乃禮賓於序之中其禮既殺惟行一獻無¶
　介無語於禮亦可也此釋菜及學記皮弁祭菜皆及¶
　先聖　徐氏師曾曰告器將用其事本輕故禮之行¶
<pb:KR1d0068_WYG_028-33a>¶
　於神者既簡則行於人者不得不簡也¶
　通論熊氏安生曰釋奠有六始立學一也四時各一¶
　則五王制師還則六釋菜有三春入學合舞一也此¶
　興器二也皮弁祭菜三也秋頒學合聲無釋菜之文¶
　則不釋菜也釋幣惟一此興器用幣是也用幣則無¶
　菜用菜則無幣皇氏侃曰用幣釋菜祇是一告¶
　歐陽氏脩曰釋奠有樂無尸釋菜無樂陳氏祥道¶
　曰釋菜猶贄也婦見舅姑贄以棗栗腵脩若沒而廟¶
<pb:KR1d0068_WYG_028-33b>¶
　見則釋菜弟子見師贄以束脩若禮先師則釋菜而¶
　士喪禮君視斂釋菜入門占夢季冬舎萌於四方舍¶
　萌釋菜也鄭謂昏禮釋菜當用堇荁據内則子事父¶
　母為說也入學釋菜用芹藻據詩泮為說也　陳氏¶
　暘曰釋菜小以食為主釋奠大以飲為主¶
　存疑陸氏佃曰始立學必制器言興非因舊之辭¶
　黄氏震曰諸輕多言舍采采即幣也說者謂用幣禮¶
　重釋菜禮輕恐無一時輕重竝行與先行重禮方正¶
<pb:KR1d0068_WYG_028-34a>¶
　行輕禮之理陳氏以女贄為比男女異贄何為同以¶
　菜乎事師之禮至微猶以束脩為貧不能備禮也豈¶
　國家立學而不能備禮乎詩言蘋蘩薀藻乃婦人助¶
　祭之末非君子祭禮之正此恐漢人沿誤以采為菜¶
　爾¶
　案春合舞禮及吕覽本文作舍采然古人采與菜通¶
　用禮有舍菜不得謂誤也此節用幣或君親之或有¶
　司為之釋菜則學子之事初非一時竝用也考祭則¶
<pb:KR1d0068_WYG_028-34b>¶
　有尸有牲有幣有樂釋奠則無尸釋幣幷無牲釋菜¶
　幷無幣然脯醢之屬未嘗無也朱子釋菜儀邉用脯¶
　果豆用笋韭然則不言脯祭而曰釋菜者或取其新¶
　且潔與¶
敎世子¶
　正義鄭氏康成曰亦題上事¶
凡三王敎世子必以禮樂樂所以脩内也禮所以脩外¶
也禮樂交錯於中發形於外是故其成也懌恭敬而溫¶
<pb:KR1d0068_WYG_028-35a>¶
文¶
　正義鄭氏康成曰中心中也懌說懌　孔氏穎達曰¶
　此以下為第三節樂是喜樂之事喜樂從内而生和¶
　諧性情故云所以脩内禮是恭敬之事正其容體在¶
　表故云所以脩外樂雖由中従中而見外禮雖由外¶
　從外而入中交閒錯雜於性情之中宣發形見於身¶
　外内外有樂心說貌和故曰其成也懌内外有禮貌¶
　恭心敬而溫潤文章故曰恭敬而溫文　方氏慤曰¶
<pb:KR1d0068_WYG_028-35b>¶
　先王敎人以禮樂豈責以所無哉亦因所固有脩之¶
　俾勿壊而已兩相合謂之交兩相雜謂之錯溫則不¶
　暴文則不野　馬氏睎孟曰樂以脩内禮以脩外此¶
　敎之始禮樂之分也禮不止脩内樂不止脩外此教¶
　之成禮樂之合也　眞氏徳秀曰禮以起人之敬敬¶
　心生則慢心窒樂以感人之和和心生則戾心消薰¶
　陶徳性變化氣質莫妙於此至二者薰醲涵暢相與¶
　無閒故其成也但見其悦懌而已恭敬溫文而已¶
<pb:KR1d0068_WYG_028-36a>¶
　史氏駉孫曰禮勝則離樂勝則流故有分者禮樂之¶
　定體交錯發形者敎養之妙用　黄氏乾行曰樂雖¶
　脩内然心和者身亦和禮雖脩外然身敬者心亦敬¶
　盖禮之和即為樂樂之莭即為禮也此一節敎以正¶
　道¶
立大傅少傅以養之欲其知父子君臣之道也大傅審¶
父子君臣之道以示之少傅奉世子以觀大傅之徳行¶
而審喻之大傅在前少傅在後入則有保出則有師是¶
<pb:KR1d0068_WYG_028-36b>¶
以敎喻而徳成也師也者敎之以事而諭諸徳者也保¶
也者慎其身以輔翼之而歸諸道者也記曰虞夏商周¶
有師保有疑丞設四輔及三公不必備唯其人語使能¶
也(大音泰少詩召/反少行竝去聲)¶
　正義鄭氏康成曰養猶敎也言養者積浸成長之示¶
　之為之行其禮審喻之為之說其義前後謂在學時¶
　出入謂燕居出入時以有四人維持之是以教喻而徳成¶
　也慎其身者謹安䕶之記所云謂天子也語言也得¶
<pb:KR1d0068_WYG_028-37a>¶
　能則用之無則已不必備其官也小人處其位不如¶
　且闕　熊氏安生曰大傅審慎其道行之於身以示¶
　法此身敎也少傅奉以觀其徳行詳審言之使通曉¶
　此言敎也　孔氏穎達曰作記者更明師保之徳喻¶
　曉也保護也輔相也翼助也師敎世子以所行之事¶
　使曉喻於徳義保慎世子之身輔相翼助使世子歸¶
　於道也記曰者是古有此記至唯其人皆古記之語¶
　語使能一句是作記者解之也四輔者尚書大傳云¶
<pb:KR1d0068_WYG_028-37b>¶
　古者天子必有四鄰前曰疑後曰丞左曰輔右曰弼¶
　天子有問無以對責之疑可志而不志責之丞可正¶
　而不正責之輔可揚而不揚責之弼其爵視卿其祿¶
　視大國之君也　朱子曰養謂涵育薰陶俟其自化¶
　也　陳氏祥道曰有師保矣又繼之曰設三公充其¶
　數則有傅也曰有疑丞矣又繼之曰設四輔充其數¶
　則有輔弼也曰大傅在前少傅在後則師保在左右¶
　矣入則有保出則有師則大傳少傅出入皆預矣出¶
<pb:KR1d0068_WYG_028-38a>¶
　入前後罔非正人則目不閲滛色耳不聞優笑居不¶
　近庸邪玩不備珍異則所見者正事所聞者正言所¶
　行者正道所以敎喻而徳成　眞氏徳秀曰前言禮¶
　樂敎世子之具此言師保敎世子之人¶
　通論郝氏敬曰此保傅即周官三公三孤而周禮惟¶
　大司徒之屬有師氏掌以媺詔王以三徳敎國子保¶
　氏掌諫王惡養國子以道敎之六藝而周官云惟其¶
　人不惟其官此云不必備惟其人可補周官之缺先¶
<pb:KR1d0068_WYG_028-38b>¶
　儒謂保傅為兼官無專職非也¶
　餘論朱子曰漢初未見孔壁古文尚書周官一篇但¶
　見伏生牧誓立政萹司徒司馬司空遂以為三公不¶
　知諸侯止有此三卿惟天子有三公三孤六卿也牧¶
　誓立政所記在周初猶諸侯國制周官所記在成王¶
　時所以不同公孤以師道輔君後世但以公孤為加¶
　官贈職不復有師保之任矣¶
　案師傅保之職有甚尊者如周成王時太公為大師¶
<pb:KR1d0068_WYG_028-39a>¶
　周公為太傅召公為大保此三公也有不甚尊如周¶
　禮大司徒之屬有師氏保氏此皆與王燕者也而子¶
　初生即擇諸母與可者使為子師次為傅母為保母¶
　然則所以慎其身教之事而諭諸徳歸諸道者自内¶
　至外自孩提至成立無地不有無人不然至年愈長¶
　位愈尊而師之傅之保之者任愈重爵亦愈貴至以¶
　臣妾億兆者當其為師則弗臣焉書曰能自得師者¶
　王此義明也¶
<pb:KR1d0068_WYG_028-39b>¶
君子曰徳徳成而敎尊敎尊而官正官正而國治君之¶
謂也¶
　正義陸氏徳明曰君子成徳之名　劉氏敞曰言四¶
　輔三公之官各正厥職則國罔不治而君道成焉¶
　彭氏亷夫曰天子設四輔及三公以求助如此則敎¶
　世子何獨不然¶
　存疑熊氏安生曰世子之名為君子者曰有和敬倫¶
　理之徳也徳既成則皇極建於上而臣下化之見世¶
<pb:KR1d0068_WYG_028-40a>¶
　子之君道必本於敎以成徳也　方氏慤曰君子有¶
　君國子民之道也　陳氏澔曰此徳是指世子之徳¶
　世子之徳有成則敎道尊嚴而無敢慢易者故凡居¶
　官守者皆以正自處官正而國治世子為君之位也¶
　　吳氏澄曰上既引古記之言此又引君子之言以¶
　足前義二徳字其一衍受敎者之徳成則敎者有功¶
　而道尊也¶
　案上言諭諸徳歸諸道惟大𫝊身有其徳故能審其¶
<pb:KR1d0068_WYG_028-40b>¶
　道以示人而少傅奉世子以觀大傅之徳行而審喻¶
　之是道之審由道之立必其人皆君子而後可曰徳¶
　必師傅之徳成而後其教尊必教尊而後無愧於師¶
　傅之官此四輔三公之所以不必備而惟其人也或¶
　謂君子謂人君之子或謂君子謂能君國子民皆非¶
仲尼曰昔者周公攝政踐阼而治抗世子法於伯禽所¶
以善成王也聞之曰為人臣者殺其身有益於君則為¶
之况于其身以善其君乎周公優為之(于依注/作迂)¶
<pb:KR1d0068_WYG_028-41a>¶
　正義鄭氏康成曰聞之者聞之於古也于讀為迂(孔/疏)¶
　(于是語詞迂為迴/逺故讀于為迂)　孔氏穎達曰此以下是第四節¶
　　劉氏彜曰以世子法敎世子直道也今舉世子法¶
　於伯禽以敎成王則曲矣盖人臣殺身為國猶尚為¶
　之况不過迂曲其身之所行以成其君之徳乎宜乎¶
　公優為之　陳氏祥道曰于曲也言非直躬者也先¶
　儒謂周公之道曲而當　方氏慤曰優言為之有餘¶
　而不廹也¶
<pb:KR1d0068_WYG_028-41b>¶
　存異鄭氏康成曰于猶廣也大也(孔疏他人益君則/勤苦周公益君則)¶
　(逸樂是於身有優/饒於徳又廣大也)¶
是故知為人子然後可以為人父知為人臣然後可以¶
為人君知事人然後能使人成王㓜不能涖阼以為世¶
子則無為也是故抗世子法於伯禽使之與成王居欲¶
令成玉之知父子君臣長㓜之義也¶
　正義鄭氏康成曰使伯禽學此禮於成王側　孔氏¶
　穎逹曰凡敎世子之法必須對父成王既無父若以¶
<pb:KR1d0068_WYG_028-42a>¶
　成王為世子時則無為世子之處故抗世子法於伯¶
　禽使伯禽與成王居令成王學之知父子君臣之義¶
　也　呉氏澄曰此引夫子之言以證上文所記之事¶
　　朱氏申曰知事父之道則知為父之道知事君之¶
　道則知為君之道知為下之道則知為上之道未有¶
　不能為人臣子以事人而能為君父以使人者也前¶
　言道此言義者道以理言義以事言¶
　存疑鄭氏康成曰以為世子若為世子時也(孔疏以/實則不)¶
<pb:KR1d0068_WYG_028-42b>¶
　(為世/子也)　呉氏澄曰按此篇周公敎成王可謂曲盡但¶
　稽之事實武王崩成王㓜管蔡流言殷人謀畔其時¶
　周公即出居東伯禽亦就封而征徐戎其後周公三¶
　年而歸即相成王東征安得有伯禽同學之事或武¶
　王在時周公使伯禽與成王同學令觀伯禽所學而¶
　效之記者誤傳為武王崩後事乎¶
　案武王而在則直行世子法於成王耳安用迂曲而¶
　抗世子法於伯禽此必武王初崩周公即用此法太¶
<pb:KR1d0068_WYG_028-43a>¶
　公為太師召公為太保而周公身為太傅即使伯禽¶
　君陳與呂伋王孫牟輩與成王逰處元年之冬周公¶
　以流言辟居東都而太公召公固為師保伯禽輩日¶
　在左右抗世子法原未變也明年秋感風雷變而公¶
　還則成王已悔悟矣至五年遷奄而伯禽出封於魯¶
　則成王徳器已成吳氏所疑不為無見而於事實究¶
　考之未悉也¶
君之於世子也親則父也尊則君也有父之親有君之¶
<pb:KR1d0068_WYG_028-43b>¶
尊然後兼天下而有之是故養世子不可不慎也¶
　存疑鄭氏康成曰處君父之位覽海内之士而近不¶
　能敎其子則其餘不足觀矣　陳氏澔曰能盡君父¶
　之道以敎其子然後可以保有天下之大不然則他¶
　日之為子者不克負荷矣可不慎乎¶
　案有有之也謂知其理而存於心也為世子者必心¶
　有父之親乃能為人子必心有君之尊乃能為人臣¶
　能為子臣然後可以為君父而兼天下而有之是養¶
<pb:KR1d0068_WYG_028-44a>¶
　世子不可不愼必使知父子君臣長㓜之道也¶
行一物而三善皆得者惟世子而已其齒於學之謂也¶
故世子齒於學國人觀之曰將君我而與我齒讓何也¶
曰有父在則禮然然而衆知父子之道矣其二曰將君¶
我而與我齒讓何也曰有君在則禮然然而衆著於君¶
臣之義也其三曰將君我而與我齒讓何也曰長長也¶
然而衆知長㓜之節矣故父在斯為子君在斯謂之臣¶
居子與臣之莭所以尊君親親也故學之為父子焉學¶
<pb:KR1d0068_WYG_028-44b>¶
之為君臣焉學之為長㓜焉父子君臣長㓜之道得而¶
國治語曰樂正司業父師司成一有元良萬國以貞世¶
子之謂也(長丁丈反/學音效)¶
　正義鄭氏康成曰物猶事也學之敎之也司主也一¶
　一人也元大也良善也貞正也　孔氏穎達曰一物¶
　謂與國人齒讓之一事三善謂衆知父子衆知君臣¶
　衆知長㓜設為不知禮者疑而發問知禮者曉其意¶
　而答之世子雖貴尚以君父在而居臣子之禮於是¶
<pb:KR1d0068_WYG_028-45a>¶
　國人皆知尊其君父也父子天性自然故云道君臣¶
　以義相合故云義長㓜有等級上下故云節然齒讓¶
　惟在學受業時若朝㑹飲食則各以位之尊卑諸子¶
　職云辨其等正其位是也　徐氏師曾曰著者知之¶
　明父子長㓜親屬易知君臣以義合故獨言著業詩¶
　書之屬司業即前所謂樂正授數也父師司成即前¶
　師保傅所以成世子之徳者也元良即道徳之謂以¶
　貞即國治之謂也¶
<pb:KR1d0068_WYG_028-45b>¶
　通論眞氏徳秀曰天子之世子將為君者也而乃於¶
　公侯卿大夫士之子以齒為先後何哉君在故也父¶
　在故也長長故也身為世子而以親親尊尊長長之¶
　道為天下倡有不翕然觀效者哉秦漢以来禮樂既¶
　廢又無師保之敎齒讓之禮世子生而狃於貴驕之¶
　習此篇雖存無復考而行之者此治之所以不古若¶
　與¶
　案商書微子稱箕子為父師比干為少師則父師是¶
<pb:KR1d0068_WYG_028-46a>¶
　師傅之尊親而齒徳兼優者或謂即君父非也¶
周公踐阼¶
　正義鄭氏康成曰亦題上事¶
　存異陸氏佃曰此萹始曰周公相踐阼而治次曰周¶
　公攝政踐阼而治卒曰周公踐阼則周公踐位乆愈¶
　益不疑(案此亦仍孔疏成王年十二周/公攝政年十五周公居攝之誤)¶
　案文王之為世子為第一章當以仲尼曰昔者周公¶
　以下為第二章承上成王㓜而以仲尼言證之也凡¶
<pb:KR1d0068_WYG_028-46b>¶
　三王敎世子以下為第三章因言周之教世子而廣¶
　及三王也凡學世子及學士為第四章因言教世子¶
　而竝及教士也¶
　¶
　¶
　¶
　¶
欽定禮記義疏卷二十八¶
