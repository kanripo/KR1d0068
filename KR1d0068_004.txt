# -*- mode: mandoku-view; -*-
#+TITLE: 欽定禮記義疏
#+DATE: 2015-08-24 22:10:49.344338
#+PROPERTY: ID KR1d0068
#+PROPERTY: BASEEDITION WYG    
#+PROPERTY: JUAN 卷四
<pb:KR1d0068_WYG_004-1a>¶
欽定四庫全書¶
欽定禮記義疏卷四¶
　曲禮上第一之四¶
父母有疾冠者不櫛行不翔言不惰琴瑟不御食肉不¶
至變味飲酒不至變貌笑不至矧怒不至詈疾止復故¶
　(櫛側瑟反惰徒禾反又徒卧反/矧本又作哂失忍反詈&KR0058;志反)¶
　正義鄭氏康成曰不櫛不翔憂不為容也不御憂不¶
　在樂不變味憂不在味(孔疏猶許食肉但不許多耳/變味者少食則味不變多食)¶
<pb:KR1d0068_WYG_004-1b>¶
　(則口味/變也)不矧不詈憂在心難變也齒本曰矧大笑則¶
　見復故自若常也　吕氏大臨曰孝子之事親也病¶
　則致其憂憂在乎心故言動不得如其故也　方氏¶
　慤曰言冠者别於童子冠則有時而不櫛可也童子¶
　則無冠矣無時而不櫛焉此所以止言冠者不櫛也¶
　以憂親之疾而忘其身之飾故也言不惰則以憂勤¶
　而不敢惰也琴瑟不御者不以所樂而忘所憂也樂¶
　必以琴瑟為言者蓋常御之樂士無故則不去故也¶
<pb:KR1d0068_WYG_004-2a>¶
　物有常味也食肉多品則為變味人有常貌也飲酒¶
　過量則或至變貌　徐氏師曾曰翔張拱也御用也¶
　不惰或人問疾或已迎醫言之必詳而不敢惰也¶
　通論陳氏祥道曰儀禮曰疾者齊養者皆齊則自行¶
　不翔以至怒不至詈皆齊之事然此亦中人之制孝¶
　子之疏節也文王行不能正履不特不翔而已色憂¶
　不特言不惰笑不至矧而已一飲亦一再飯亦再不¶
　特食肉飲酒不變味變貌也¶
<pb:KR1d0068_WYG_004-2b>¶
　存異鄭氏康成曰不惰憂不在私好惰不正之言¶
　孔氏頴逹曰惰者惰訛不正之言謂言語戲劇華飾¶
　文辭　陳氏澔曰不惰不及他事也¶
　辨正姚氏舜牧曰言不惰謂其言急切而不敢怠慢¶
　也訓不及他事非訓惰訛不正之言尤非¶
有憂者側席而坐有喪者専席而坐¶
　正義鄭氏康成曰側猶特也憂不在接人不布他面¶
　席也専猶單也　孔氏頴逹曰憂亦謂親有疾也吉¶
<pb:KR1d0068_WYG_004-3a>¶
　時貴賤有重席之禮若父母始䘮寢苫無席卒哭後¶
　苄翦不納自齊衰已下始䘮而有席並不重降居處¶
　也　張子曰有憂者心未安故側席䘮已然者坐無¶
　容故専席也　陳氏澔曰有憂謂親疾或他禍患¶
　存疑吕氏大臨曰側席坐不安也専席不與人共坐¶
　也有憂者行不能正履則坐不能安席可知矣䘮不¶
　二事則不與人共處可知矣居倚廬非䘮事不言既¶
　練居堊室不與人居皆専席之義也　陳氏澔曰側¶
<pb:KR1d0068_WYG_004-3b>¶
　席謂偏設之變於正席也　姚氏舜牧曰側席是不¶
　能正席非獨坐一席也専席是另設一席非單設其¶
　席也¶
　案側之訓特如北階止一階而謂之側階也蓋設席¶
　必相對故有東向西向南向北向之席今以有憂無¶
　暇與人相接故席止在一面若謂必斜其席則古人¶
　死且必以正豈有憂即改其度乎席必兩而後為一¶
　重居䘮則單席不重也若謂不與人同坐則䘮各有¶
<pb:KR1d0068_WYG_004-4a>¶
　位次其尊卑同疏戚同者安能不與之同坐外人無¶
　服者又豈有来此席而同坐者乎¶
水潦降不獻魚鼈(潦音/老)¶
　正義鄭氏康成曰不饒多也(孔疏或云水潦降魚/鼈豐足不饒益其多)¶
　孔氏穎逹曰此以下明獻遺人物　徐氏師曾曰降¶
　下也凡言獻者皆下施於上之辭¶
　餘論張氏曰水潦降時魚鼈方孕故不取　彭氏曰¶
　水潦暴至恐人因取魚鼈傷生故不獻¶
<pb:KR1d0068_WYG_004-4b>¶
　存異孔氏穎逹曰盧植庾蔚並以為天降水潦魚鼈¶
　難得　朱氏申曰水深則魚鼈難取　陳氏澔曰水¶
　涸魚鼈易得不足貴故不獻¶
獻鳥者佛其首畜鳥者則勿佛也(佛扶弗反陸夲/作拂畜許六反)¶
　正義鄭氏康成曰佛首為其喙害人也佛戾也(王氏/肅曰)¶
　(謂捩轉其首/恐其喙害人)　陳氏祥道曰獻鳥必視其性也¶
　存疑鄭氏康成曰蓋為小竹籠以冐之畜養也養則¶
　馴(孔疏馴善也鳥經人養/則不喙害人故不用籠)　陸氏佃曰佛首以翼佛¶
<pb:KR1d0068_WYG_004-5a>¶
　之若今佛雞鶩矣　朱氏申曰勿佛順其性之有所¶
　適也¶
　案畜禽以籠獻則不然據下執禽左首則不用籠可¶
　知且竹籠亦與拂首何渉¶
獻車馬者執䇿綏(綏音/雖)¶
　正義鄭氏康成曰凡操執者謂手所舉以告者也設¶
　其大者舉其小者便也　孔氏穎逹曰䇿是馬杖綏¶
　是上車之繩車馬不上於堂不可進尊者之前但執¶
<pb:KR1d0068_WYG_004-5b>¶
　䇿綏呈之則知有車馬也¶
獻甲者執胄獻杖者執末(胄直/又反)¶
　正義鄭氏康成曰甲鎧也胄兠鍪也(孔疏謂鎧為甲/者言如龜鼈之)¶
　(有甲/也)　孔氏穎逹曰鎧大兠鍪小小者易舉執以呈¶
　之末拄地頭也不淨不可向人故執以自向　吕氏¶
　大臨曰便於受獻者之執也¶
　通論吕氏大臨曰少儀云車則說綏執以將命甲若¶
　無以前之則袒櫜奉胄¶
<pb:KR1d0068_WYG_004-6a>¶
　案竹木皆有夲末凡吉杖皆下末惟喪杖下夲故此¶
　謂拄地者為末¶
獻民虜者操右袂(袂彌/弊反)¶
　正義鄭氏康成曰民虜軍所𫉬也(孔疏謂征/伐所𫉬)操其右¶
　&KR0209;制之(孔疏右袂右邊䄂也以左手操其右/袂用右手以防其異心執操互言耳)　胡氏¶
　銓曰民虜俘𫉬者馘取左而袂操右各制其強力¶
　案右手有力操其右袖示已縶服且可防變也¶
獻粟者執右契獻米者操量鼓(契苦計反/量音亮)¶
<pb:KR1d0068_WYG_004-6b>¶
　正義鄭氏康成曰契劵要也(孔疏謂兩書一/札同而别之)右為尊¶
　(孔疏以先/書為尊)量鼓量器名　孔氏穎逹曰粟稻&KR0413;之屬¶
　米六米之等量是知斗斛之數也隠義云東海樂浪¶
　人呼容十二斛者為鼓以量米故云量鼓獻米者執¶
　器以呈之　吕氏大臨曰古者以契為信居者執左¶
　契出者執右契蓋予人粟者執左契以待之取人粟¶
　者執右契以合之　朱子曰右契契是合同底物以¶
　右為上將獻於人必執其右自取其左　陳氏櫟曰¶
<pb:KR1d0068_WYG_004-7a>¶
　待以右合左而付粟也　彭氏曰帶殻曰粟去殻曰¶
　米　徐氏師曾曰粟米皆重貨難舉故但執契鼓以¶
　呈之¶
　通論方氏慤曰趙簡子賦晉國一鼓鐵釋者謂鈞四¶
　謂之石石四謂之鼓理或然也¶
　案荀子曰𤓰桃棗李一本數以盆鼓管子曰釜鼓滿¶
　則人槩之王肅注家語曰三十斤為鈞鈞四為石石¶
　四為鼓夫五量終於斛而鼓又十二之則量器中鼓¶
<pb:KR1d0068_WYG_004-7b>¶
　為大¶
　存疑孔氏穎逹曰米可即食為急故獻者執量粟可¶
　乆儲為緩故獻者執契¶
　辨正姚氏舜牧曰米云量則粟亦量粟云契則米亦¶
　契蓋互文耳¶
獻孰食者操醬齊(齊子/奚反)¶
　正義孔氏穎逹曰孰食蔥㳿之屬醤齊為食之主執¶
　主来則食可知若見芥醤必知獻魚膾之屬也　吕¶
<pb:KR1d0068_WYG_004-8a>¶
　氏大臨曰醤齊者主人親設客親徹食之主也孰食¶
　之與醤齊各有所宜所謂不得其醤不食¶
獻田宅者操書致¶
　正義孔氏穎逹曰書致謂圗書於板丈尺委曲書之¶
　而致之於尊者也己上諸物可動故不云致而田宅¶
　著土故板圖書畫以致之故言書又言致也¶
　存疑孔氏穎逹曰古者田宅悉為官所賦夲不屬民¶
　或有重勲為君上所賜故得有獻　吕氏大臨曰鄭¶
<pb:KR1d0068_WYG_004-8b>¶
　伯假許田春秋譏之此必周衰變禮即采地授之君¶
　公傳之先祖亦非己可擅以予人者一説如郈成子¶
　分宅以居之之類其曰獻者假人使如有之也此説¶
　則得之¶
　案水潦降已下八節皆獻物之禮首節随天時次節¶
　順物性三節已下唯執末為致潔操右為防變餘皆¶
　舉要以見古人有一物必有一物之儀如此¶
　總論陳氏祥道曰獻車馬以至於田宅皆有所執則¶
<pb:KR1d0068_WYG_004-9a>¶
　舉其要也¶
凡遺人弓者張弓尚筋弛弓尚角右手執簫左手承弣¶
尊卑垂帨若主人拜則客還辟辟拜主人自受由客之¶
左接下承弣鄉與客並然後受(遺云季反弛式㫖反辟/上扶亦反下音避弣音)¶
　(撫鄉/音向)¶
　正義鄭氏康成曰弓有往来體皆欲令其下曲隤然¶
　順也遺人無時已定體則張之未定體則弛之(孔疏/弓之)¶
　(為體以本為身以角為面筋在外面張之時曲来鄉/内故遺人則使筋在上弓身曲向其下其弛之時反)¶
<pb:KR1d0068_WYG_004-9b>¶
　(張向外筋在曲内角在曲外今遺人角嚮其上弓形/亦曲嚮下也弓人云秋合三材冬定體則合三材時)¶
　(亦可/獻)簫弭頭也謂之簫簫邪也(孔疏簫弓頭頭稍剡/差邪似簫又謂為鞘)¶
　(鞘簫言/相似)弣把中(孔疏弣謂/弓把也)帨佩巾也磬折則佩垂授¶
　受之儀尊卑一主人拜拜受也辟拜謙不敢當由從¶
　也従客之左右客尊之也接下接客手下也承弣却¶
　手則簫覆手與(孔疏主人既敵故自受拜客既竟従/客左而受之主人既還在客左與客)¶
　(並却左手接客左手之下而承弣又覆右手捉弓下/頭必知客主俱却左手承弣右手執簫者蓋主人用)¶
　(右手承弣則/是倒執弓也)鄉與客並謂於堂上則俱南面禮敵者¶
<pb:KR1d0068_WYG_004-10a>¶
　並授(孔疏鄉與客並明既拜客竟還前立處與/客俱南面而立乃受弓若不敵則不並授)　孔¶
　氏穎逹曰此以下明授受之宜敵體故稱遺地道貴¶
　右故推客居右客覆右手執弓下頭又却下左手以¶
　承弓把把當中央而髙兩頭頽下以授主人主人在¶
　左弓下頭拄地不淨故自執之以上頭授人示敬也¶
　主人將受當賓前而拜客謙不欲當主人之拜故少¶
　逡廵以避之不答拜者執弓不得拜也　吕氏大臨¶
　曰右手執簫左手承弣者受者便於執也少儀云弓¶
<pb:KR1d0068_WYG_004-10b>¶
　則左手屈韣執弣授受之儀尊卑皆稍磬折故皆垂¶
　帨也由客之左吉事尚右以尊賔也接下承弣敬受¶
　之也鄉與客並然後受者敵相遺皆南鄉　胡氏銓¶
　曰尊卑垂帨獻受皆敬還辟猶退却也　陳氏澔曰¶
　還辟之辟猶開也謂離其所立之處　方氏慤曰賔¶
　主異等則授受異鄉此賔主敵故鄉與客並也　徐¶
　氏師曾曰接下承弣者是時客方承弣不能容手故¶
　先以左手接下俟客放手而後承弣次以右手執簫¶
<pb:KR1d0068_WYG_004-11a>¶
　也¶
　通論孔氏穎逹曰聘禮賔問主國之卿卿北面受幣¶
　聘賔南面授幣敵不並授者以聘賔銜聘君之命敬¶
　其君命也¶
　存疑孔氏穎逹曰尊卑謂賔俱是大夫則為尊俱是¶
　士則為卑　張子曰尊卑垂帨至地髙下之節也尊¶
　卑者髙下也尊者謂賓主卑者謂賓主之侍者尊者¶
　磬折則卑者亦當然¶
<pb:KR1d0068_WYG_004-11b>¶
　辨正朱子曰賔主雖或一尊一卑然皆當磬折垂帨¶
　也　馬氏睎孟曰主佩垂則臣佩委明尊卑俯仰之¶
　異也言尊卑垂帨而無上下之異者蓋賓主授受之¶
　禮非臣主之際也¶
　案此只論賔主雖有尊卑而其禮一致耳若如孔氏¶
　説則賔主或一大夫一士不皆垂帨顯與經背矣如¶
　張子説則賔主行禮安用侍者在旁摹仿乎弓張則¶
　筋外而角内弛則角外而筋内簫亦作弰又曰弭詩¶
<pb:KR1d0068_WYG_004-12a>¶
　曰象弭魚服爾雅曰弓無緣者謂之弭左傳曰左執¶
　鞭弭是無緣之弓以骨飾其弭也然簫之飾亦有不¶
　特以骨者爾雅曰以金者謂之銑以蜃者謂之珧以¶
　玊者謂之珪蓋射者男子之所有事故弓之制獨詳¶
　而遺人以弓其饋視他物為重故詳其容然垂帨拜¶
　辟並受即他物亦當無不然者接下承弣孔疏甚明¶
　陳氏澔注主人却左手者謂主人却客左手亦以左¶
　手承弣也又覆右手者謂主人自覆右手亦以右手¶
<pb:KR1d0068_WYG_004-12b>¶
　執簫也則客左手先釋弣而後主承弣下字反不分¶
　明¶
進劒者左首¶
　正義鄭氏康成曰左首尊也(孔疏首劒拊環也客在/右主人在左劒以首為)¶
　(尊以尊處/與主人也)　孔氏穎逹曰進亦遺也言授與人時也¶
　通論孔氏穎逹曰少儀云刀却刃授頴頴鐶也春秋¶
　傳叔孫之圉人欲殺公若偽不解禮而授劒末杜注¶
　以劒鋒末授之以鋒為末則鐶是首也少儀又云澤¶
<pb:KR1d0068_WYG_004-13a>¶
　劒首鄭注澤弄也劒刃不容弄正是劒鐶也¶
　案古之佩劒者必左唯僕者右帶劒避君也少儀曰¶
　劒則啟櫝蓋襲之加夫襓與劔焉夫襓劒衣也博雅¶
　作䃿襓以劒置襓上示不敢䙝也左首尊其首也劒¶
　首在左則主人右手受劒為便也¶
進戈者前其鐏後其刃(鐏在困反/又作管反)¶
　正義鄭氏康成曰鋭底曰鐏(孔疏鐏在尾而/鈍嚮人為敬也)後刃敬¶
　也(孔疏直刃長八寸横刃長六寸刃下接柄處長四/寸並廣二寸用以鉤害人也刃當頭而利故不持)¶
<pb:KR1d0068_WYG_004-13b>¶
　(向人/也)　孔氏穎逹曰戈鉤孑㦸也如㦸而横安刃但¶
　頭不向上為鉤也　徐氏師曾曰向主人曰前自向¶
　曰後不以刃授示不傷人敬也¶
進矛㦸者前其鐓(鐓徒/對反)¶
　正義鄭氏康成曰三兵鐏鐓雖在下猶為首平底曰¶
　鐓(孔疏㦸兩邊皆安横刃長六寸中刃長七寸半横/刃下接柄處又長四寸半並廣寸半鐓矛㦸柄尾)¶
　(平底如鐓柄下也/以平向人敬也)　孔氏穎逹曰矛如鋋而三亷也¶
　㦸今之㦸也亦應並授不云左右而云前後者互文¶
<pb:KR1d0068_WYG_004-14a>¶
　也若相對則前後也若並授則左右也　彭氏曰矛¶
　横安兩刃而頭俱鉤向下也㦸横安兩刃一向上而¶
　一向下也鐓為矛㦸柄尾¶
進几杖者拂之¶
　正義鄭氏康成曰尊者所馮依拂去塵敬也　孔氏¶
　穎逹曰前云獻杖執末此云拂之亦互文也或云進¶
　几者以彎外授人亦順也¶
　通論吕氏大臨曰少牢禮主人左手縮之以右&KR0209;進¶
<pb:KR1d0068_WYG_004-14b>¶
　拂几三二手横執几進授尸於筵前此進几之儀(案/此)¶
　(授尸之禮子事父弟事師或/亦然若相遺則未必然也)¶
效馬效羊者右牽之¶
　正義鄭氏康成曰效猶呈見用右手便也　孔氏穎¶
　逹曰此亦是遺人而言效互文也　徐氏師曾曰馬¶
　羊豢畜馴而易制故右手牽之¶
效犬者左牽之¶
　正義鄭氏康成曰犬齛齧人右手當禁備之(孔疏犬/好齛齧)¶
<pb:KR1d0068_WYG_004-15a>¶
　(人故左牽之而右手防禦也少儀云獻犬則右牽之/彼是田犬畜犬不齧人此是充食之犬故防之狗犬)¶
　(通名分言之則大者為犬小/者為狗爾雅云未成豪曰狗)　吕氏大臨曰犬雖豢¶
　畜然吠非其主或有噬人之患故左牽而以右制之¶
　如臣虜之比¶
執禽者左首¶
　正義鄭氏康成曰左首尊(孔疏左陽也首亦陽也左/首謂横捧之並授則主人)¶
　(在左故客以/鳥首授之也)　陸氏佃曰禽若羔鴈之類左首向人¶
　焉¶
<pb:KR1d0068_WYG_004-15b>¶
　案此執禽與前獻鳥不同即周禮所謂以禽作六摯¶
　卿羔大夫鴈士雉庶人鶩工商雞是也故下文繼之¶
　云飾羔鴈者以繢士相見禮云摯冬用雉夏用腒左¶
　頭奉之即執禽左首之謂也¶
飾羔鴈者以繢(繢胡/對反)¶
　正義鄭氏康成曰繢畫也(孔疏飾覆也畫布為雲氣/以覆羔鴈為飾以相見也)¶
　　陳氏櫟曰飾羔鴈者覆以布而繢畫之　朱氏申¶
　曰卿執羔大夫執鴈以為摯焉飾以繢所以文之也¶
<pb:KR1d0068_WYG_004-16a>¶
　存疑鄭氏康成曰諸侯大夫以布天子大夫以畫(孔/疏)¶
　(士相見禮云下大夫以鴈上大夫以羔飾之以布不/言繢者彼是諸侯之卿大夫卑故但用布此天子之)¶
　(卿大夫尊/故畫之也)¶
　辨正陸氏佃曰案士相見禮下大夫以鴈飾之以布¶
　言飾則繢可知未必有天子之大夫諸侯之大夫之¶
　異¶
受珠玉者以掬(掬九/六反)¶
　正義鄭氏康成曰受珠玉以掬慎也掬手中(孔疏珠/玉若受)¶
<pb:KR1d0068_WYG_004-16b>¶
　(之置在手中不用/&KR0209;承之恐墜落也)　陳氏澔曰謂以兩手共承之也¶
　　徐氏師曾曰兩手曰掬珠玉重寳受之宜慎故開¶
　匣而以兩手共承之也¶
受弓劒者以&KR0209;¶
　正義鄭氏康成曰受弓劒以&KR0209;敬也(孔疏受弓劒者/不露手取之用)¶
　(衣&KR0209;承接/以為敬也)¶
　存疑徐氏師曾曰前言受弓接下承弣又似不以&KR0209;¶
　者豈前專受弓而此兼受弓劒與¶
<pb:KR1d0068_WYG_004-17a>¶
飲玉爵者弗揮¶
　正義鄭氏康成曰為其寳而脆　孔氏穎逹曰玉爵¶
　玉杯也揮振去餘也左傳奉匜沃盥既而揮之是也¶
　　陳氏櫟曰洗他爵必揮揚之去其餘水惟飲玉爵¶
　者弗揮揚玉器宜慎也¶
　餘論吴氏澄曰此因上文受珠玉以掬而并記之也¶
凡以弓劒苞苴簞笥問人者操以受命如使之容(苴子/餘反)¶
　(簞音單笥思嗣反操/倉刀反使色吏反)¶
<pb:KR1d0068_WYG_004-17b>¶
　正義鄭氏康成曰問猶遺也苞苴裹魚肉或以葦或¶
　以茅簞笥盛飯食者圜曰簞方曰笥如使之容謂使¶
　者(孔疏苞者以草包裹魚肉之屬詩曰白茅包之既/夕禮云葦包長三尺是也苴者以草藉器而貯物)¶
　(簞圜笥方俱是竹器亦以葦為之問人者謂因問而/有物遺之也或自有事問人或聞彼有事而問之悉)¶
　(有物以表其意使者操持此上諸物以進受尊者之/命如臣為君聘使受君命先習其威儀進退令如其)¶
　(至所使之國時之儀/容故云如使之容也)　孔氏穎逹曰凡謂凡此數事¶
　皆同　吕氏大臨曰書厥包橘柚錫貢是包兼果實¶
　惟衣裳在笥是笥或有衣裳　陳氏櫟曰苴藉也簞¶
<pb:KR1d0068_WYG_004-18a>¶
　以盛飯食笥以盛衣裳問如詩雜佩以問之左氏問¶
　之以弓　徐氏師曾曰上言親獻之儀此言為使之¶
　儀也使者操持諸物以進受尊者之命即習其威儀¶
　進退如至彼之儀容則臨時不至失禮而稱其為使¶
　矣¶
　通論吕氏大臨曰進者以物共尊者之用非獻也效¶
　者致之尊者之前使之見非進也聘禮曰小聘曰問¶
　問者乆不相見使人問安否以講好因有物遺之義¶
<pb:KR1d0068_WYG_004-18b>¶
　如諸侯之相聘禮則殺之也詩云知子之順之雜佩¶
　以問之如弓劒苞苴簞笥皆可以問人者也使者操¶
　是物以受尊者之命如使臣受命於君之容所以敬¶
　命也　應氏鏞曰自獻魚鼈至於效犬執禽皆細别¶
　其獻物之宜而一物必有一儀也自飾羔鴈至於飲¶
　玉爵又畧叙其飾物之文而重其物必重其禮也終¶
　則總之曰凡以弓劒苞苴簞笥問人者舉其凡以該¶
　上文所列之目也蓋曰獻曰遺曰進曰效雖不同而¶
<pb:KR1d0068_WYG_004-19a>¶
　皆所以為問也當其受命主人之時物雖未至於所¶
　遺之家而其執操有儀已若與之相為揖遜周旋而¶
　無愧乎使者之容矣¶
　餘論馬氏曰禮曰無辭不相接也無禮不相見也欲¶
　民之毋相䙝也相見以贄為此也卿執羔大夫執鴈¶
　而飾之以繢者君子交接之禮以文為貴盖位彌尊¶
　而禮彌文也苞苴簞笥物之㣲者也操而遺人必習¶
　其威儀進退如使者之容以禮將之也故聘義使者¶
<pb:KR1d0068_WYG_004-19b>¶
　聘而誤主君弗親饗古之人相厲以禮如此¶
凡為君使者己受命君言不宿於家(為于偽反使色吏/反下使者並同)¶
　正義鄭氏康成曰急君使也言謂有故所問也(孔疏/鄭注)¶
　(聘禮有故謂災患及時事相/告所問或問其臣或問他人)　孔氏頴逹曰受命謂¶
　受得君命為聘使受君言宜急去不得停留宿於家¶
　聘禮既受命遂行舎於郊是也　吕氏大臨曰人臣¶
　之義莫大乎敬君敬君莫大乎敬命受君命不宿於¶
　家不敢留也　方氏慤曰上曰命蓋主於所使之人¶
<pb:KR1d0068_WYG_004-20a>¶
　下曰言蓋主於所問之事¶
　通論陳氏祥道曰為人臣者無以有已故将軍受命¶
　之日則忘其家臨軍誓衆則忘其親援桴而鼓則忘¶
　其身為君使者豈異是哉聘禮所以言釋幣遂行此¶
　所以言不宿於家也　鄭氏康成曰聘禮曰若有言¶
　(孔疏如告糴乞師/言汶陽田之類)則以束帛如享禮(孔疏行享禮畢/而又有此言亦)¶
　(必有物將之/又加束帛也)¶
　案聘有以常禮行者則言不過述嵗事之常有以有¶
<pb:KR1d0068_WYG_004-20b>¶
　故行者則言如秦伯使西乞術聘魯且言将伐晉事¶
　是也以其非一定故聘禮云若有言鄭引此者以見¶
　人臣急君命不敢留宿之義¶
君言至則主人出拜君言之辱使者歸則必拜送于門¶
外¶
　正義鄭氏康成曰敬君命也此謂國君問事於其臣¶
　　孔氏穎逹曰君使初至則出門拜迎君命辱者言¶
　屈辱尊者之命来也君之使去又出拜送門外則知¶
<pb:KR1d0068_WYG_004-21a>¶
　初至迎亦出門也¶
若使人於君所則必朝服而命之使者反則必下堂而¶
受命(使人如字/朝音潮)¶
　正義鄭氏康成曰此謂臣有所告請於其君　孔氏¶
　穎逹曰命使者言朝服則君言至亦朝服受之互言¶
　也去不下送反而下迎者尊君命也不出門者已使¶
　卑於君使也¶
　通論陳氏祥道曰大夫見於國君國君拜其辱况君¶
<pb:KR1d0068_WYG_004-21b>¶
　言至乎孔子問人於他邦再拜而送之况使人於君¶
　所乎言拜辱拜送則知朝服而命之亦拜之也　范¶
　氏成大曰朝受君言夕舎於郊非必使事如此其急¶
　也不敢慢君之命也使人請命於君其往則朝服而¶
　遣之其反則下堂而受之非嚴使人也嚴君之命也¶
　人君命令所至奔走奉承其震動如此是以聖主兢¶
　兢業業不敢忽於出令審之而弗輕發守之而弗䡖¶
　變使天下致敬而取則觀聽不惑而後治功可成也¶
<pb:KR1d0068_WYG_004-22a>¶
博聞強識而讓敦善行而不怠謂之君子(識音志行/下孟反)¶
　正義鄭氏康成曰敦厚也　陳氏祥道曰博聞強識¶
　知也知常患於不讓敦善行行也行常患於怠知矣¶
　而能遜行矣而不怠然後謂之君子蓋聞識自外入¶
　善行由中出自外入者易實故處之以虚由中出者¶
　易倦故濟之以勤　劉氏彛曰博聞矣強識矣而猶¶
　未敢以為能也於是自卑而尊人抑己以崇徳日新¶
　力行而無厭怠其所以為君子歟　游氏桂曰多能¶
<pb:KR1d0068_WYG_004-22b>¶
　者常失於傲而為善者常失於茍有得焉而止今也¶
　居之以讓加之以不怠謂之君子宜矣¶
　通論陳氏祥道曰顔子好學而不伐善所謂博聞強¶
　識而讓者也三月不違仁所謂敦善行而不怠者也¶
君子不盡人之歡不竭人之忠以全交也¶
　正義鄭氏康成曰歡謂飲食(孔疏飲食是/會樂之具)忠謂衣服¶
　之物　孔氏穎逹曰與人交者不宜事事悉受若使¶
　彼罄盡則交結之道不全若不竭盡交乃全也　吳¶
<pb:KR1d0068_WYG_004-23a>¶
　氏澄曰飲食之禮所以致其歡樂饋遺之禮所以致¶
　其忠誠受其半而辭其半使彼致歡致忠於我之意¶
　常有餘而不竭盡不至於使人厭倦而難繼故曰全¶
　交謂全其交接之道使可常也¶
　通論游氏桂曰盡人之歡如虞公求玊於虞叔叔既¶
　獻之而又求其寳劒故虞叔遂伐虞公此盡人之歡¶
　也楚共王歸知罃而問何以報我知罃不應而楚子¶
　責以必報不榖是竭人之忠也就飲食衣服言之若¶
<pb:KR1d0068_WYG_004-23b>¶
　陳敬仲之樂飲而不繼以燭孔子出行不假雨具於¶
　子夏亦不盡不竭之一端¶
禮曰君子抱孫不抱子此言孫可以為王父尸子不可¶
以為父尸¶
　正義鄭氏康成曰以孫與祖昭穆同　張子曰父於¶
　子主於尊嚴故不抱孫自有其父故在祖則可抱非¶
　謂為尸而可抱也祭所以有尸者蓋以示敬若接鬼¶
　神則室中之事足矣至於事尸分明是孫行反以子¶
<pb:KR1d0068_WYG_004-24a>¶
　道事之則事親之道可以喻矣¶
　通論朱子曰神主之位東向尸在神主之北古人用¶
　尸夲與死者一氣又以生人精神去交感他那精神¶
　是㑹附著歆享　孔氏穎達曰天子至士皆有尸宗¶
　廟之祭皆用同姓之嫡天子必取孫列之為卿大夫¶
　者既醉注云天子以卿謂諸侯入為卿大夫故云公¶
　尸諸侯亦然鄭注特牲禮大夫士以孫之倫為尸言倫明¶
　非己孫皇偘用崔靈恩義以為大夫用已孫非也天子祭¶
<pb:KR1d0068_WYG_004-24b>¶
　天地社稷山川四方百物及七祀諸侯祭社稷竟内¶
　山川大夫有采地祭五祀皆有尸外神不問同異姓¶
　但卜吉則可祭殤無尸若新喪虞祭男女各立尸故¶
　士虞禮云男男尸女女尸至祔祭後止用男之一尸¶
　祭統云設同几是也若祭勝&KR0038;之社稷則士師為尸¶
　異義公羊說祭天無尸左氏說晉祀夏郊以董伯為¶
　尸虞夏傳云舜入唐郊以丹朱為尸則祭天亦有尸也¶
　(案董伯夏之後丹朱堯之子以為配天者之尸則天/無尸明矣周禮節服氏郊祀送逆尸亦后稷之尸也)¶
<pb:KR1d0068_WYG_004-25a>¶
　存疑孔氏穎逹曰凡稱禮曰者皆禮舊語也祭祀必¶
　有尸尸必以孫子孫行並幼弱得抱孫為尸不得抱¶
　子為尸曽子問云孫幼則使人抱之無孫則取於同¶
　姓可也同姓謂五服外　方氏慤曰君子指所祭之¶
　主¶
　案抱孫不抱子指平日言不指當祭言下兩句是作¶
　記者推到後来說見得孫與子其分固殊也大凡禮¶
　近則有嫌逺則無嫌故天子不以公為尸而以卿為¶
<pb:KR1d0068_WYG_004-25b>¶
　尸諸侯不以卿為尸而以大夫為尸則不以子為尸¶
　而以孫為尸亦是此義張子之意謂君子於生之時¶
　為祖者抱其孫而為父者不抱其子故死可以孫行¶
　為尸而不可以子行為尸非謂孫他日可為己之尸¶
　而抱之也孔氏之意亦謂所祭者之孫可抱為尸昭¶
　穆同也子不可抱為尸昭穆異也云爾方氏乃以君¶
　子為祭主似祭主抱祭尸不可解矣曽子問篇孫幼¶
　則使人抱之使人抱非己抱也蓋大夫士避君尸必¶
<pb:KR1d0068_WYG_004-26a>¶
　取無爵者尸必正適所生必已無父又必無爵求兼¶
　此三者而又卜之吉乃用則得其人甚難故或及至¶
　幼耳¶
為君尸者大夫士見之則下之君知所以為尸者則自¶
下之尸必式乘必以几¶
　正義鄭氏康成曰下下車尊尸也尸必式禮之也乗¶
　以几尊者慎也　孔氏頴逹曰為君尸謂臣為君作¶
　尸者已被卜吉君許用者也古者致齊各於其家散¶
<pb:KR1d0068_WYG_004-26b>¶
　齊亦猶出在路及祭日之旦俱来入廟故羣臣得於¶
　路見君之尸皆下車而敬之君若於散齊之時在路¶
　見尸亦自下車敬之式謂俯下頭也古者車箱長四¶
　尺四寸而三分之前一後二横一木下去車牀三尺¶
　三寸謂之式於式上二尺二寸横一木謂之較較去¶
　車牀五尺五寸於時立乗若平常則馮較詩云倚重¶
　較兮是也若應為敬則落手隱下式而頭得俯俛後¶
　云式視馬尾是也几上有冪君以羔皮而以虎縁之¶
<pb:KR1d0068_WYG_004-27a>¶
　也　方氏慤曰下謂在車則下之也馮式謂之式猶¶
　執杖謂之杖　何氏兆清曰上三句立尸之法為君¶
　尸五句敬尸之道尸必式二句是尸自處之道¶
　存疑鄭氏康成曰國君或時幼小不能盡識羣臣有¶
　以告者乃下之　孔氏穎逹曰廟門之外其尊未伸¶
　不敢亢禮不可下車故式為敬以答君也至廟中禮¶
　伸則亢故答拜几案在式之上尊者有所敬事以手¶
　據之¶
<pb:KR1d0068_WYG_004-27b>¶
　辨正王氏安石曰鄭注國君幼小有告者則下之君¶
　必有告者不必幼也¶
　案或疑禮經凡不敢亢禮者有還辟辟拜及三退負¶
　序之法今君下尸而尸亦下固疑為屈若君下尸不¶
　下而第以式答之恐亦未順意尸必式句専指大夫¶
　士言若尸與君當必有辟之之法至不能辟而相值¶
　理應先下及君下車自可以辟退之禮處之豈有待¶
　君下車而第以式答之之理者攷禮先十日戒尸先¶
<pb:KR1d0068_WYG_004-28a>¶
　三日卜尸卜而吉乃成其為尸此所謂尸必在二日¶
　以内成其為尸則尸尊無下車法矣至乗必以几孔¶
　謂几在式上恐式上非置几地蓋車上設几以示尊¶
　安之意其實坐然後憑几非式時可用也據昏禮婦¶
　乗以几注亦以慎之為說賈公彦疏謂登車時也將¶
　上車踐以登若王后則履石若尸乗以几之類則乗¶
　字明據可正孔疏几在式上之失矣¶
齊者不樂不弔(齊側皆反樂/音洛又如字)¶
<pb:KR1d0068_WYG_004-28b>¶
　正義鄭氏康成曰為哀樂則失正散其思也　吕氏¶
　大臨曰古之有敬事者必齊齊者專致其精明之徳¶
　恍惚以與神明交者也樂則散哀則動皆有害於齊¶
　也故不樂不弔全其所以齊之志也¶
　通論方氏慤曰致齊不以哀樂易其心祭則曰樂以¶
　迎来哀以送徃何也齊之所謂哀樂者以防外物為¶
　主祭之所謂哀樂者以盡内志為主惟能防外物之¶
　樂故能盡内志而樂神之来惟能防外物之哀故能¶
<pb:KR1d0068_WYG_004-29a>¶
　盡内志而哀神之徃齊之不哀不樂乃所以致祭之¶
　哀樂也¶
　案鄭孔讀樂為哀樂之樂楊氏梧讀如字攷祭統云¶
　耳不聽樂故曰齊者不樂言不敢散其志也則楊得¶
　之但樂所以樂弔所以哀其義仍一耳¶
居喪之禮毁瘠不形視聽不衰升降不由阼階出入不¶
當門隧(瘠秦昔反衰所追反/阼才故反隧音遂)¶
　正義鄭氏康成曰為其廢喪事形謂骨見隧道也常¶
<pb:KR1d0068_WYG_004-29b>¶
　若親存　孔氏頴逹曰此明孝子居喪之法毀瘠羸¶
　瘦也許羸痩不許骨露見也阼階主人之階孝子在¶
　喪思慕不忍從父阼階上下若祔祭則同於吉得升¶
　阼階也¶
　通論吕氏大臨曰記曰毀不危身為無後也又曰言¶
　而後事行者杖而起身自執事者面垢而已君子執¶
　親之喪其哀慕之至如不欲生齊疏之服饘粥之食¶
　居倚廬寢苫枕塊所以致毀者僅不死而已然先王¶
<pb:KR1d0068_WYG_004-30a>¶
　制禮毀不滅性教民無以死傷生毀瘠形視聽衰幾¶
　於滅性矣送死之大事且將廢而莫之行罪莫大焉¶
　此君子所以不敢過也君子三年無改於父之道若¶
　父存焉而升降不由阼階出入不當門隧執人子之¶
　禮而不忍廢也士喪禮既啟柩遷於祖主人從升自¶
　西階既葬反哭入升自西階此不由阼階之節也雖¶
　天子諸侯在喪稱子亦此義也　方氏慤曰居喪之¶
　禮雖哭泣無時然不可以過哀而喪其明雖聞樂不¶
<pb:KR1d0068_WYG_004-30b>¶
　樂然不可以過哀而聵其聰視聽衰則不足以當大¶
　事雜記言視不明聽不聰君子病之者以此¶
居喪之禮頭有創則沐身有&KR0337;則浴有疾則飲酒食肉¶
疾止復初不勝喪乃比於不慈不孝(創初良反&KR0337;/音恙勝平聲)¶
　正義鄭氏康成曰勝任也　孔氏穎達曰不勝喪謂¶
　疾不食酒肉創&KR0337;不沐浴毀而滅性者也不留身繼¶
　世是不慈也滅性是違親生時之意是不孝也然夲¶
　心實非為不孝故言比也　吕氏大臨曰居喪非虞¶
<pb:KR1d0068_WYG_004-31a>¶
　祔練祥無沐浴然頭有創身有&KR0337;必為之沐浴　朱¶
　子曰下不足以傳後故比於不慈上不足以奉先故¶
　比於不孝¶
　存疑吕氏大臨曰汎言居喪而不獨父母此所以兼¶
　言不慈也¶
五十不致毀六十不毀七十惟衰麻在身飲酒食肉處¶
於内(衰倉回反/處上聲)¶
　正義鄭氏康成曰不致毀以下皆所以養老人五十¶
<pb:KR1d0068_WYG_004-31b>¶
　始衰也　孔氏頴逹曰致極也五十居䘮許毀而不¶
　得極六十衰甚都不許毀也　方氏慤曰七十則自¶
　衰麻之外與平居無以異飲酒食肉則不必有疾處¶
　於内則不居門外之倚廬也　陳氏澔曰七十之年¶
　去死不逺略其居䘮之禮所以全其易盡之期¶
　通論孔氏穎逹曰魯襄公三十一年經書子野卒傳¶
　云毀也¶
生與来日死與徃日¶
<pb:KR1d0068_WYG_004-32a>¶
　正義鄭氏康成曰與猶數也生數来日謂成服杖以¶
　死明日數也死數徃日謂殯歛以死日數也此士禮¶
　貶於大夫者大夫以上皆以来日數與或為予　孔¶
　氏穎逹曰士卑屈故降不如大夫然惟屈殯日不屈¶
　成服杖日者成服必在殯後故也大夫以上成服及¶
　殯皆不數死日也　陳氏澔曰成服杖生者之事也¶
　從死之明日數之為三日是三日成服者乃死之第¶
　四日也¶
<pb:KR1d0068_WYG_004-32b>¶
　通論鄭氏康成曰士喪禮曰死日而襲厥明而小歛¶
　又厥明大歛而殯則死已三日而更言三日成服杖¶
　似異日矣喪大記曰士之喪二日而殯三日之朝主¶
　人杖二者相推其然明矣(孔疏証明士殯/與成服不同日)　吕氏大¶
　臨曰三日成服杖生者之事也其三日也自死之明¶
　日數之故曰生與来日三日而殯死者之事也其三¶
　日也自死之日數之故曰死與徃日喪大記云大夫¶
　之喪三日之朝既殯主人主婦室老皆杖則生死皆¶
<pb:KR1d0068_WYG_004-33a>¶
　以死之明日數之與士異矣士位卑禄寡不若大夫¶
　死事畢而後治生事故成服杖後於殯一日然以来¶
　日徃日數之皆可以名三日也　戴氏溪曰死者日¶
　逺生者日忘聖人念之故三日而殯死者事也以徃¶
　日數三日而食生者事也以来日數其情哀矣聖人¶
　察於人情之故而致意於一日二日之間以此教民¶
　而猶有朝祥暮歌者¶
　存疑陸氏佃曰父母之喪無貴賤一也鄭氏謂士禮¶
<pb:KR1d0068_WYG_004-33b>¶
　貶於大夫非是然則喪大記云士之喪二日而殯左¶
　氏曰士踰月外姻至何也曰士卑故主生者之月日¶
　言之不嫌也若大夫以上言来日嫌於己蹙此立言¶
　之法故君之喪曰五日既殯大夫之喪言三日之朝¶
　既殯言既殯非殯之日也亦猶言五日而殯不言朝¶
　言朝嫌於己蹙¶
　案此二句乃以起下文言生者之相與在来日故必¶
　弔之以慰其生死者之相與在徃日今則已矣故必¶
<pb:KR1d0068_WYG_004-34a>¶
　傷之以痛其死也若計殯杖之日則注疏說自不可¶
　易鄭氏所謂異日謂殯之明日也喪大記士之喪二¶
　日而殯者核時刻言之若按日則仍是第三朝也成¶
　服杖後於殯日算来是第四日也從来日數起亦恰¶
　得三日此士禮也大夫以上皆以来日數者所謂死¶
　事畢而後治生事也喪無貴賤盖統論生者不容自¶
　已之思至於位祿則士與大夫固有不能一概者不¶
　必拘陸氏說¶
<pb:KR1d0068_WYG_004-34b>¶
知生者弔知死者傷知生而不知死弔而不傷知死而¶
不知生傷而不弔¶
　正義鄭氏康成曰人恩各施於所知也弔傷皆謂致¶
　命辭也　孔氏穎逹曰此論弔傷之法若存之與亡¶
　並識則弔辭傷辭兼行若但識生而不識亡則惟遣¶
　設弔辭而無傷辭若但識亡惟施傷辭而無弔辭也¶
　此皆不自徃而遣使致已之命然弔辭乃使口致命¶
　若傷辭當書之於版使者讀之而奠致殯前也　方¶
<pb:KR1d0068_WYG_004-35a>¶
　氏慤曰不知生而弔之近謟不知死而傷之近偽¶
　應氏鏞曰弔者禮之恤乎外傷者情之痛於中¶
　通論鄭氏康成曰雜記曰諸侯使人弔辭曰寡君聞¶
　君之喪寡君使某如何不淑此施於生者說者有弔¶
　辭云皇天降災子遭罹之如何不淑此施於死者辭¶
　畢退皆哭(孔疏雜記行弔之後致含禭賵畢乃臨若/不致含禭賵則弔訖乃臨故鄭云弔傷辭)¶
　(畢皆/哭)　馬氏睎孟曰子張死曽子齊衰而往哭之或¶
　曰齊衰不以弔曽子曰我弔也與哉然則傷弔之禮¶
<pb:KR1d0068_WYG_004-35b>¶
　所施固異也(案白虎通引檀弓有此/文鄭所見檀弓已逸也)¶
弔喪弗能賻不問其所費問疾弗能遺不問其所欲見¶
人弗能館不問其所舎(賻音附費芳味反/遺於季反舎去聲)¶
　正義鄭氏康成曰皆為傷恩也(案傷謂無/恩之實)不問其所¶
　欲己物或非其所欲將不與也(案不與則/虚此問矣)見人見行¶
　人也館舍也　王氏安石曰不問者辭口恵而實不¶
　至也　吕氏大臨曰君子於其言無所苟而已所問¶
　不由於誠不如勿問之　陳氏澔曰以貨財助喪事¶
<pb:KR1d0068_WYG_004-36a>¶
　曰賻此三事不能則皆不問者以徒問為可愧也¶
　通論方氏慤曰表記言有客不能館不問其所舎則¶
　知人謂行人耳儒行言孔子至舎哀公館之者以此¶
賜人者不曰來取與人者不問其所欲¶
　正義王氏安石曰為人飬㢘也　吕氏大臨曰来取¶
　人之所難取也所欲人之所難言也賜之而難取問¶
　之而難言非所以惠人之道也　陳氏澔曰賜者君¶
　子與者小人¶
<pb:KR1d0068_WYG_004-36b>¶
　案賜君子而曰来取非所以重君子也君子寧去之¶
　而不来矣與小人而問其欲彼欲易饜乎是啟其貪¶
　矣¶
適墓不登壟助𦵏必執紼(壟力/勇反)¶
　正義鄭氏康成曰壟冢也墓塋域登壟為其不敬也¶
　𦵏喪之大事紼引車索也　孔氏穎逹曰自此至君¶
　側一節雜記吉凶舉動威儀之事繩屬棺曰紼屬車¶
　曰引引紼亦通名助𦵏本非為客正助事耳故宜執¶
<pb:KR1d0068_WYG_004-37a>¶
　紼　呂氏大臨曰壟非所登也助𦵏執紼必有事也¶
　弔於𦵏者必執引若從柩及壙皆執紼¶
　通論呂氏大臨曰諸侯之禮曰寡君有宗廟之事使¶
　一介老某相執紼則助葬者雖諸侯亦執紼¶
臨喪不笑¶
　正義鄭氏康成曰臨喪宜有哀色　呂氏大臨曰臨¶
　喪非笑所也　陳氏祥道曰臨喪不笑與望柩不歌¶
　入臨不翔當食不歎皆所以言哀樂喜愠之情不相¶
<pb:KR1d0068_WYG_004-37b>¶
　雜也¶
揖人必違其位¶
　正義鄭氏康成曰禮以變為敬　孔氏穎逹曰位謂¶
　己之位於位而見己所當敬者則當離己位而向彼¶
　遥揖燕禮君降階爾卿大夫注爾近也揖而移近之¶
　眀雖君臣皆須違位而揖也¶
望柩不歌入臨不翔當食不歎(柩音/舊)¶
　正義鄭氏康成曰望柩入臨哀傷之無容樂也食或¶
<pb:KR1d0068_WYG_004-38a>¶
　以樂非歎所也　孔氏穎逹曰入臨人之喪不得趨¶
　翔為容　陳氏澔曰不歌與不笑義同惟食忘憂非¶
　歎所也¶
鄰有喪舂不相里有殯不巷歌(舂書容反相去/聲殯必刃反)¶
　正義鄭氏康成曰相謂送杵聲不相不巷歌所以助¶
　哀也¶
　餘論呂氏大臨曰無服之喪至誠惻怛當與天下同¶
　之况鄰里乎　陳氏澔曰五家為鄰相者以聲音相¶
<pb:KR1d0068_WYG_004-38b>¶
　勸相蓋舂人歌以助舂也二十五家為里巷歌歌於¶
　巷也　方氏慤曰除喪而後祥故未祥之前通謂之¶
　有喪啟殯而後𦵏故未𦵏之前通謂之有殯於鄰言¶
　有喪舂不相則有殯更可知於里言有殯不巷歌則¶
　容或相舂矣鄰近而里逺喪期逺而殯期近故哀不¶
　能無輕重淺深之别焉¶
　存異胡氏銓曰孫卿書多言成相漢藝文志有成相¶
　雜詞十一篇樂記云治亂以相鄭云即拊也又非送¶
<pb:KR1d0068_WYG_004-39a>¶
　杵聲矣蘇氏云謳謡名(案本文明言舂不相是送/杵聲也不必汩而亂之)¶
適墓不歌哭日不歌¶
　正義鄭氏康成曰墓非樂所哭日哀未忘故皆不歌¶
　　孔氏穎逹曰哭日謂弔人日也論語云子於是日¶
　哭則不歌¶
送喪不由徑送𦵏不辟塗潦臨喪則必有哀色執紼不¶
笑(辟音避/紼音弗)¶
　正義鄭氏康成曰不由徑不辟塗潦所哀在此也臨¶
<pb:KR1d0068_WYG_004-39b>¶
　喪執紼及下介胄諸事其貌皆宜與事相配　楊氏¶
　簡曰送喪為生者送𦵏為死者不由徑謂從喪而送¶
　不由徑道而會也不辟塗潦謂柩車渉塗潦送死者¶
　哀情重從之無所辟也　陳氏祥道曰情者色之實¶
　色者情之文情之得失存乎内則色之得失見於外¶
　故喪必有哀色則哀之情可知執紼不笑則憂之情¶
　可知¶
臨樂不歎¶
<pb:KR1d0068_WYG_004-40a>¶
　正義馬氏睎孟曰傳曰所樂而憂猶有憂而樂君子¶
　之憂樂各有所當故臨樂不歎　陳氏澔曰亦為非¶
　歎所也¶
介胄則有不可犯之色¶
　正義鄭氏康成曰介甲也　孔氏穎逹曰介胄則戎¶
　容暨暨使形勢髙岸有不可犯之色以稱其服也¶
　馬氏睎孟曰兵革以威克愛也¶
故君子戒慎不失色於人¶
<pb:KR1d0068_WYG_004-40b>¶
　正義鄭氏康成曰色厲内荏貌恭心很非情者也¶
　孔氏穎逹曰此句并結前義故者承上起下之辭君¶
　子接人凡所施用並使心色如一不得色違於心(案/鄭)¶
　(注别義不如/孔疏為確)　呂氏大臨曰色必稱其服情必稱其¶
　色内外相顧所謂不失色於人也　陳氏祥道曰君¶
　子之顔色無所苟而已矣惟無所苟故為色不同而¶
　莫不中禮斯不失色於人矣宜君子於此戒慎而不¶
　敢忽也　方氏慤曰色之得失在己乃云於人何也¶
<pb:KR1d0068_WYG_004-41a>¶
　蓋色則已與人相通故必以人為言焉¶
　案此章是悉數君子動必以禮也禮無不敬故以戒¶
　慎二字作總結¶
國君撫式大夫下之大夫撫式士下之¶
　正義鄭氏康成曰撫猶據也據式小俛崇敬也乘車¶
　必正立(孔疏乘車駟馬之車既並/立乘故為敬時俯俛據式)　孔氏穎逹曰謂¶
　君臣俱行君式宗廟則臣宜下車言大夫則士可知¶
　若士為大夫之臣亦如大夫於君也　呂氏大臨曰¶
<pb:KR1d0068_WYG_004-41b>¶
　下之敬重於式所敬皆降一等也¶
　通論陳氏祥道曰周官輿人言髙三尺三寸為式髙¶
　五尺五寸為較馮較則言其常撫式則致其敬國君¶
　大夫士名位不同則禮亦差等矣¶
禮不下庶人¶
　正義鄭氏康成曰為遽於事且不能偹物也　張氏¶
　逸曰非是庶人都不行禮以其遽務不能偹之故不¶
　著於禮文有事則假士禮行之　孔氏穎逹曰禮謂¶
<pb:KR1d0068_WYG_004-42a>¶
　酬酢之禮不及庶人勉民使至於士也　游氏桂曰¶
　庶人不廟祭則宗廟之禮所不及也庶人徒行則車¶
　乘之禮所不及也庶人見君子不為容則朝廷之禮¶
　所不及也不下者謂其不下及也(案孔止以酬酢言/不如此説該備)¶
　存異陳氏澔曰或云此謂相遇於途君撫式以禮大¶
　夫則大夫下車大夫撫式以禮士則士下車庶人則¶
　否故云禮不下庶人也　黄氏裳曰謂大夫士所乘¶
　皆天子命車乘車之禮不為庶人而下若國君見黄¶
<pb:KR1d0068_WYG_004-42b>¶
　髮庶人而撫式則大夫士不必下之皆式之而已¶
　案孔疏引白虎通禮為有知制刑為無知設則文法¶
　自與刑不上大夫句相對陳黄二氏牽上文下字非¶
　正解而黄尤誤大夫士與君並式可乎¶
刑不上大夫(上時/掌反)¶
　正義鄭氏康成曰不與賢者以犯法(孔疏與猶許也/許賢者犯法則)¶
　(非進賢/之道)其犯法則在八議(孔疏周禮一議親二議故/三議賢四議能五議功六)¶
　(議貴七議/勤八議賔)輕重不在刑書　孔氏穎逹曰五刑三千¶
<pb:KR1d0068_WYG_004-43a>¶
　之科條不設大夫犯罪之目以大夫必用有徳若逆¶
　設其刑則是君不知賢也　呂氏大臨曰庶人愚且¶
　賤者也不可以待君子之事責之大夫賢且貴者也¶
　不可以待小人之法辱之大夫有罪八議所不赦則¶
　刑於隠周官掌囚所謂凡有爵者與王之同族奉而¶
　適甸師氏以待刑殺是也¶
　通論方氏慤曰周官司冦有議貴之辟宗伯不以象¶
　示民亦此意也然周官以禮俗馭其民則禮非不下¶
<pb:KR1d0068_WYG_004-43b>¶
　庶人也要之以治貴者為主有甸師氏則刑非不上¶
　大夫也要之以治賤者為主在大夫之下庶人之上¶
　者則士而已王制言禮樂造士則禮及乎士矣舜典¶
　言朴作教刑則刑加乎士矣¶
刑人不在君側¶
　正義鄭氏康成曰為怨恨為害也春秋傳曰近刑人¶
　則輕死之道(孔䟽春秋襄二十九年閽弑吳/子餘祭公羊傳閽者何刑人也)　呂氏¶
　大臨曰古者刑人皆逺之墨者使守門劓者使守闗¶
<pb:KR1d0068_WYG_004-44a>¶
　刖者使守囿髠者使守積刑人而在君側輕身之道¶
　也¶
　通論陳氏祥道曰刑人不在君側禮也公家不畜刑¶
　人非禮也周禮掌戮墨劓宮刖等非不畜也不近之¶
　而已畜之者仁也不近之者智也世衰禮廢而防患¶
　之道不謹此吳子餘祭所以見殺於閽齊莊公所以¶
　見閒於賈舉也¶
　案刑人不可在側兼二説一以杜邪佞之門一以防¶
<pb:KR1d0068_WYG_004-44b>¶
　禍患之伏也而防患意較多¶
　¶
　¶
　¶
　¶
　¶
　¶
欽定禮記義疏卷四¶
